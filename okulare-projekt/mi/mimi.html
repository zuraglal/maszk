<!DOCTYPE html PUBLIC>
<html lang="hu-HU">
<!-- Start of document-independent HTML header. -->
<!-- HTML editing style: https://docs.google.com/document/d/1m0Z1alv-2W1qbn7qLRhGUpE77oGxE8JjjwnP00FcpaQ/edit -->
<head>
<meta http-equiv="Content-Type" name="viewport" content="text/html; charset=UTF-8; width=device-width; initial-scale=1">
<style type="text/css">
body {
  text-indent: 0px;
  font-family: Arial, Helvetica, sans-serif;
  font-size: 14pt;
  font-style: normal;
  font-weight: normal;
  direction: ltr;
  background-color: #000;
  color: purple;  /* Something ugly so that we notice it for first reading. */
  text-align: left;
}
body.l { font-size: 22pt; }

a, a:visited, a:active { color: #88f; }

body >h1, body >h2, body >h3, body >h4, body >p, body >div.conv, body >div.its { color: #fff; }

span.IUC { font-style: italic; background-color: #3a3a3a; color: #fff; }
span.IVC { font-style: italic; background-color: #fff; color: #000; }

p, div.it {
  margin-bottom: 1em;
  margin-top: 0px;
}

span.sp {
  font-style: normal;
  font-weight: normal;
  padding-left: 1pt;
  padding-right: 1pt;
}

div.conv {
  display: grid;
  grid-gap: 1em;
  width: 100%;
  grid-template-columns: max-content 1fr;
}
div.conv >div.C1 { grid-column: 1; }
div.conv >div.C2 { grid-column: 2; }
</style>
<!-- End of document-independent HTML header. -->

<style type="text/css">
span.M { background-color:red; }                span.TM { color:#ff3333; }  /*@ Mária */
span.E { background-color:magenta; }            span.TE { color:#ff2093; }  /*@ Eszter */
span.R { background-color:yellow; color:#000; } span.TR { color:#dcd427; }  /*@ Reptéri dolgozó */
</style>
<title>Székely-Balogh Szilvia: MIMI</title>
</head>
<body>

<h1>Székely-Balogh Szilvia: MIMI</h1> 
<p>@M (idős asszony, nyolcvan felé közelít): Répási Nitta
<br>@E (Mária lánya): Incze Dalma Emőke
<br>@R: Lipcsei Ferenc
<br>rendező: Mikle Zsóka (Fázin)

<div class=conv>
<S-0>A színpad szélén egy reptéri kapura emlékeztető átjáró van. A játékidő alatt a szereplők mozoghatnak (elhagyhatja egyik a másikat, visszajöhet), de közben alapvetően lassan haladnak a kapu felé.</S-0> 
<S-0>Mária és Eszter nagyon lassan araszolnak egy képzeletbeli sorban.</S-0>
<S-E>Figyelj, ha azon a kapun túljutunk, akkor már tényleg nyert ügyünk van.</S-E>
<S-M>Ezt mondtad már ma párszor.</S-M>
<S-E>Mire gondolsz?</S-E>
<S-M>A nyert ügyre.</S-M>
<S-E>Dehogy.</S-E>
<S-M>Otthon, amikor hajnalban szólt a vekker.</S-M>
<S-E>Ügyesen keltél.</S-E>
<S-M>A taxisnál.</S-M>
<S-E>Az nem taxis volt, anya, hanem a vejed.</S-E>
<S-M>A recepciónál. Annál a hotelpultnál.</S-M>
<S-E>Az a becsekkolás volt. Nem hotelpult.</S-E>
<S-M>Aztán azok a papírok.</S-M>
<S-E>Még szerencse, hogy otthon ránéztem az útleveledre. A lejártat akartad hozni.</S-E>
<S-M>Nem mindegy? Rajta volt a nevem meg a képem. Olvashatóan, jól érthetően, hogy Staddler Mária.</S-M>
<S-E>Nem, nem mindegy. Az a kép harminc éve készült. Én is alig ismertelek meg rajta.</S-E>
<S-M>Aztán a méregetés. Minek méregetni kilóra mindent?</S-M>
<S-E>Na, azt nem is értettem, anya, hogy gondoltad. Lemértük otthon is grammra. Nem emlékszel?</S-E>
<S-M>Én még a csirkéimet sem szoktam megmérni. Adom őket szemmértékre.</S-M>
<S-E>Kiválogattuk a legszükségesebb ruhákat. A legkisebb flakon sampont hoztam. Úti fogkefét a nagyobb méret helyett. Tökéletes pakolás volt.</S-E>
<S-M>Vajon mi van a csirkékkel? Nem kellett volna otthagynom őket. Az az Irén olyan megbízhatatlan. Biztos, hogy rossz magot fog szórni nekik, nem azt, amit mutattam.</S-M>
<S-E>Szakadj már el a csirkéktől! Egyszerűen nem értettem, amikor mondta az a nő ott a pultnál</S-E>
<S-M>A hotelpultnál</S-M>
<S-E>Nem hotelpult, a reptéri becsekkolásnál. Azt mondta, hogy öt kilóval több, mint kellene.</S-E>
<S-M>Öt kiló csirke már egész jó pénzt hoz.</S-M>
<S-E>Az eszem megállt. Öt kiló.</S-E>
<S-M>Ne szívd mellre!</S-M>
<S-E>Veszekedtem a nővel, hogy biztosan rossz a mérleg.</S-E>
<S-M>Nagyon idegesítő egy nő volt. Az a vörös rúzs a száján.</S-M>
<S-E>Te meg persze egy szót sem szóltál.</S-E>
<S-M>Üvöltöttetek mind a ketten. Nem sok szavam lehetett.</S-M>
<S-E>Végignézted, ahogy hülyét csinálok magamból.</S-E>
<S-M>Láttam már párszor, Eszter.</S-M>
<S-E>De most komolyan! Mire gondoltál?</S-E>
<S-M>Például amikor szerelmet vallottál annak tetovásnak. Meg a bólés eset sem volt semmi.</S-M>
<S-E>Nem ezekről beszélek. Mégis hogyan tehetted be az urnát?</S-E>
<S-M>Nem értem, mi a gond.</S-M>
<S-E>Az urnát, anya.</S-E>
<S-M>Megmondtam, hogy apád nélkül én már sehová sem megyek.</S-M>
<S-E>Többkilós maga az edény is.</S-E>
<S-M>Persze. A lélek meg még 21 gramm. De neki is joga van látni a lányát, ha már egyszer rávettél erre az őrültségre.</S-M>
<S-E>Apa ott utazik a csomagtérben, és én vagyok őrült? Még a kézipoggyászba sem tehettem át, mert a végén még kidobatják velünk, mint veszélyes anyagot.</S-E>
<S-M>Nagyon boldog lesz, hidd el, hogy német levegőt szívhat. És hogy találkozhat az egyetlen kicsi lányával.</S-M>
<S-E>Nem az egyetlen, mert én is itt vagyok. És egyáltalán nem kicsi. Már a hatvan felé tart.</S-E>
<S-M>Mindig is kicsi marad.</S-M>
<S-E>Persze, mert amikor elment, még tényleg tojáshéj volt a seggén. Én viszont ott voltam. Minden nap. A végéig.</S-E>
<S-M>Tudom, és hidd el, nagyon boldogok voltunk, hogy olyan sokszor jöttél.</S-M>
<S-E>Minden egyes nap, anya.</S-E>
<S-M>Ahogy azt minden egyes nap el is mondod.</S-M>
<S-E>Na, és aztán, amit a fedélzeten műveltél!</S-E>
<S-M>Én csak ablak mellett akartam ülni.</S-M>
<S-E>Mit szól majd ehhez az egészhez Mimi, ha elmesélem.</S-E>
<S-M>Nem muszáj azért mindenről árulkodnod.</S-M>
<S-E>Árulkodnom? Hány éves vagy, anya?</S-E>
<S-M>Jól van. Izgulok. Csak nem láttam őt, mennyi is? Több mint öt éve. Akkor jött utoljára.</S-M>
<S-E>Tudod, hogy mennyire elfoglalt. Magánpraxis, meg minden.</S-E>
<S-M>Három napra.</S-M>
<S-E>Három nap, az nem kevés.</S-E>
<S-M>Öt évente három nap.</S-M>
<S-E>Vár téged. Hidd el!</S-E>
<S-M>Gondolod?</S-M>
<S-E>Mindig elzárkóztál attól, hogy meglátogasd. És szerintem már megbocsájtott.</S-E>
<S-M>De én nem bocsájtottam meg, hogy elment.</S-M>
<S-E>Nehogy elkezdd újra az egészet! Már több, mint negyven éve ment el.</S-E>
<S-M>Negyven éve, két hónapja és három napja.</S-M>
<S-E>Az órát nem tudod?</S-E>
<S-M>Nem. Titokban csinálta. Nem szólt egy szót sem.</S-M>
<S-E>Mert tudta, hogy nem tudna elmenni, ha mi tudnánk, hogy el akar.</S-E>
<S-M>Volt életünk.</S-M>
<S-E>Csirkéink voltak.</S-E>
<S-M>Barátai voltak.</S-M>
<S-E>Akik jelentettek róla.</S-E>
<S-M>Munkája volt.</S-M>
<S-E>De orvos akart lenni, és azt nem engedték neki.</S-E>
<S-M>Csak pár évet kellett volna várnia és minden megváltozott volna. Ki az az idióta, aki a rendszerváltás előtt disszidál?</S-M>
<S-E>Tudod anya, hogy van, ami sosem változik. Rendszerek épülnek és buknak el körülöttünk, mégsem változik.</S-E>
<S-M>Nagyon filozofikus hangulatodban vagy. Szerintem meg soha semmi nem ugyanaz. Mások még a csirkék is. Főleg a Hatökörben. Rémes az az új szakács...</S-M>
<S-E>A problémák, amiket magunkban hordozunk, a rögeszméink, a hibáink állandóak.</S-E>
<S-M>Most rám gondolsz?</S-M>
<S-E>Meg apára.</S-E>
<S-M>Hát én változtam. Megtörtem azon a napon.</S-M>
<S-E>Lehet, hogy mégsem tehetett mást.</S-E>
<S-M>Rám akarod kenni, hogy elment? Mit vétettem én?</S-M>
<S-E>Dehogy akarom. Ezer oka lehetett, hogy elment.</S-E>
<S-M>De az egyik, a legfontosabb én vagyok. Ugye?</S-M>
<S-E>Kár rágódni ezeken.</S-E>
<S-M>Nem is gondolod, hányszor elemeztem végig minden egyes momentumot.</S-M>
<S-E>De, gondolom. Anya lapozz már! Azért jössz, hogy megnézd, milyen lett az élete. És örülök, hogy végre rászántad magad.</S-E>
<S-M>Mert már nemigen lesz rá lehetőségem.</S-M>
<S-E>De amit a rágóval műveltél, az valami elképesztő volt. Azt hittem elsüllyedek.</S-E>
<S-M>Nem is értem, mit esznek ezen a nyúlós vackon.</S-M>
<S-E>Nem fáj a füled, ha rágod.</S-E>
<S-M>De gumis.</S-M>
<S-E>Pont ez a lényeg benne. Addig rágod, ameddig akarod. Kielemezheted minden részét: az állagát, az ízét, végigélheted újra és újra a mozdulatsort, ahogy a gumi belenyomódik a fogaid között húzódó résbe, és kitölti az űrt.</S-E>
<S-M>Az én fogaim között nincs rés.</S-M>
<S-E>Hagyjuk inkább anya a fogaidat! Jobb nem bolygatni a kérdést. Maradjunk annyiban, hogy nem volt szép, amit műveltél. Szerintem egy ideig biztosan nem fogok rágózni én sem.</S-E>
<S-M>Semmilyen íze nincs. Pár másodperc, és aztán semmi az égvilágon. Csak valamiféle rutinszerűség. Pont, mint az élet.</S-M>
<S-E>Egy költő veszett el benned.</S-E>
<S-0>Odalép hozzájuk egy reptéri dolgozó, akit egy láthatatlan kutya húz pórázon. Körbejárja Máriát. A kutya meg-megrántja. Eszter tehetetlenül áll. Az anyját kivezetik a sorból. A reptéri dolgozó végig németül beszél, és félrevonulva mutogatja, hogy kezdjen vetkőzni. Közben egy műszerrel csipog körülötte.</S-0>
<S-R>Sie, Sie!</S-R>
<S-M>Én?</S-M>
<S-E>Ő?</S-E>
<S-R>Ja, ja Sie. Kommen Sie, bitte. In diese Richtung. Nein, nein! Diese!</S-R>
<S-M>Mit akar?</S-M>
<S-E>Hogy állj ki a sorból.</S-E>
<S-M>De már itt vagyunk a végén. Már látom a fényt odaát.</S-M>
<S-E>Csináld, anya, amit mond!</S-E>
<S-M>De most miért kell kiállnom a sorból? Viszed innen a kezed? Neveletlen suhanc. Senki nem tanított meg, hogy hogyan kell nőkkel bánni?</S-M>
<S-E>Nőkkel? Anya, ő egy hivatalos személy. Csak tedd, amit kér!</S-E>
<S-R>Schneller, bitte!</S-R>
<S-M>Tenném én, de nem értem, mit mond.</S-M>
<S-R>Dumme, wahnsinnige Hexe!</S-R>
<S-M>Mit mond?</S-M>
<S-E>Azt mondja, nagyon ügyesen csinálod, és jó utat kíván neked, meg kellemes időtöltést.</S-E>
<S-M>De miért kell ehhez lökdösni?</S-M>
<S-R>Hände hoch! Schneller bitte!</S-R>
<S-M>Nem értem, kedvesem.</S-M>
<S-R>Hoch! Verstehen Sie nicht?</S-R>
<S-M>Mondhatná akkor legalább angolul.</S-M>
<S-E>Mert akkor jobban értenéd?</S-E>
<S-M>Nem, de legalább ő sem hazai terepen mozogna.</S-M>
<S-E>Emeld fel a kezed anya!</S-E>
<S-0>A következő párbeszéd alatt a reptéri dolgozó végig matat, vegzál, vetkőztet, megforgatja Máriát, leveszi a cipőjét, feladja rosszul, minél furcsább a jelenet, annál jobb. Eszter mindig megpróbálja menteni a menthetőt: ha repül egy ruhadarab, elkapja vagy összeszedi, ha kipördül az anyja, visszafordítja, a lényeg, hogy ugyanúgy serénykedik, mint a reptéri dolgozó, csak ellentétes irányban.</S-0>
<S-M>Na ne. Mit szeretne ez a suhanc?</S-M>
<S-E>	Csak megnézi, nem rejtegetsz-e hullát a ruhád alatt.</S-E>
<S-M>Ott éppen nem.</S-M>
<S-E>Jézusom, anya! Nehogy a bőrönddel gyere, meg apával, mert az életben nem jutunk át a kapun!</S-E>
<S-M>Nehezebb is elérni azt, mint a mennyország kapuját.</S-M>
<S-E>Ne dramatizálj!</S-E>
<S-M>Te vagy az író, vagy mi. Nem ezt keresed te is? A drámát?</S-M>
<S-E>Az egy kicsit más. Amúgy is mindig elmondod, hogy micsoda léhűtő szakma.</S-E>
<S-M>Hát, tényleg fogalmad sincs az igazi munkáról.</S-M>
<S-E>Na, kezdődik.</S-E>
<S-M>Ha már írsz, legalább valami színdarab lenne. Mindig csak azok az elvont izék.</S-M>
<S-E>Verseket írok. Most jelent meg a negyedik kötetem.</S-E>
<S-M>Egyetlen rím nem volt benne. Egyik könyvedben sem.</S-M>
<S-E>Szabadversek. Tudod.</S-E>
<S-M>Aha, persze.</S-M>
<S-E>De legalább belenéztél.</S-E>
<S-M>Tudod, ha színdarabot írnál, akkor legalább az a pár ember elolvasná, akik előadják. Nem csak én.</S-M>
<S-E>Bezzeg Mimi, ugye?</S-E>
<S-M>Mimi meg tudná gyógyítani a köszvényemet, ha itt lenne. Te legfeljebb egy ráolvasást tudsz gyártani.</S-M>
<S-E>Mimi kardiológus, nem reumatológus.</S-E>
<S-M>Az mindegy.</S-M>
<S-E>Tudod mit? Egyszer tényleg írok neked egy színdarabot. Az lesz a címe, hogy Mimi. Neked fogom ajánlani.</S-E>
<S-M>Tényleg?</S-M>
<S-E>Tényleg.</S-E>
<S-M>Azt a darabot megnézném.</S-M>
<S-E>Mimi nem fog szerepelni benne egyetlen pillanatra se.</S-E>
<S-M>Hogy érted?</S-M>
<S-E>Egyszerűen nem jelenik meg a darabban.</S-E>
<S-M>Ezt a hülyeséget. Akkor miért ez a címe?</S-M>
<S-E>A hiány miatt. Így sokkal nyomatékosabb az űr. A semmi, ami a helyén tátong. Egy Mimi alakú lyuk.</S-E>
<S-M>Ha még egyszer azt mondja nekem valaki, hogy az írók normális emberek, a sodrófámmal fogok nekimenni. Mimi alakú lyuk. Édes Istenem, hogyan jutottunk ide?</S-M>
<S-E>Mégsem nézed meg a darabomat? Nagyon csalódott leszek, ha nem leszel ott a premieren.</S-E>
<S-M>Egy anya alakú lyuk lesz a nézőtéren.</S-M>
<S-E>De szépen mondtad.</S-E>
<S-M>Ez sípol. Mit sípol ez?</S-M>
<S-E>Semmi, anya, valami fém maradhatott a zsebedben.</S-E>
<S-M>Vegyem le az övemet? De a múltkor is alig találtam meg. Harcolnom kellett azzal a nővel, aki el akarta vinni.</S-M>
<S-E>Te nyúltál rossz tálcához, anya.</S-E>
<S-M>Tessék, az övem. Sípol. Megőrülök ettől a hangtól. A nyakláncom? De azt sosem veszem le. Egy egyszerű kereszt van rajta. Két éves korom óta lóg a nyakamban.</S-M>
<S-0>Az reptéri dolgozó Mária cipőjét kezdi húzogatni. Márián a folyamat során egyre kevesebb ruhadarab van, egy kombinénál áll meg a vetkőztetés.</S-0>
<S-M>Na, de kérem. Hogy mi?</S-M>
<S-E>Vedd le a cipődet, anya!</S-E>
<S-M>Miért engem vegzálnak?</S-M>
<S-E>Szerintem azt hiszik, annyira nem vagy már beszámítható, hogy ki tud használni valamilyen reptéri csaló.</S-E>
<S-M>Mégis mivel?</S-M>
<S-E>Mondjuk elrejt valamit nálad.</S-E>
<S-M>Mit?</S-M>
<S-E>Drogot, anya. Drogot. És te viszed el a balhét.</S-E>
<S-M>Vicces. Ha én vagyok a balek, akkor bizonyára te vagy a csaló.</S-M>
<S-E>Igazán elemedben vagy.</S-E>
<S-M>Ezek idióták.</S-M>
<S-E>Most miért mondod?</S-E>
<S-M>Ha drogot akarnék magammal hozni, azt biztosan nem a cipőmbe rejteném.</S-M>
<S-E>Na, halljuk!</S-E>
<S-M>A cipő rettentően elavult módszer.</S-M>
<S-E>Úristen, mennyi detektíves sorozatot néztél mostanában?</S-E>
<S-M>Volt időm, kicsim. Az, ugyanis, hogy beugrasz öt percre, és eldarálod az aktuális nyűgödet, még nem tölti ki az egész napot.</S-M>
<S-E>Hova tennéd a drogot?</S-E>
<S-M>Az urnába. A sok hamu között fel se tűnne.</S-M>
<S-E>Az egész urna egy iszonyúan feltűnő jelenség.</S-E>
<S-M>Majd meglátjuk, ki nevet a végén.</S-M>
<S-E>Tessék?</S-E>
<S-M>Csak vicceltem.</S-M>
<S-E>Jó vicc.</S-E>
<S-M>Vagy mégse. Na ezért az arcért már megérte ez az egész út.</S-M>
<S-E>Örülök, hogy jól szórakozol.</S-E>
<S-M>Szórakozik a fene. Na, vigye már odébb ezt a behemótot! Mindenütt összenyalt.</S-M>
<S-E>De te szereted az állatokat.</S-E>
<S-M>A férjemmel nem volt ilyen közeli kapcsolatom, mint ezzel az ebbel. Igazából mennék már. Elfáradtam. És csak látni akarom a lányomat.</S-M>
<S-0>A reptéri dolgozó hirtelen magukra hagyja őket. Mária értetlenül áll, feltartott kezekkel.</S-0>
<S-E>Megint Mimi.</S-E>
<S-M>Most mi történik? Letehetem a kezem?</S-M>
<S-E>Annyira jó lenne, ha néha engem is látnál.</S-E>
<S-0>Mária továbbra is változatlanul áll.</S-0>
<S-M>Szerinted visszajön még?</S-M>
<S-E>Ennyi év után?</S-E>
<S-M>Erről a pasasról beszélek. Aki itt matatott rajtam.</S-M>
<S-E>Anya! Figyelsz rám?</S-E>
<S-0>A két nő egyre intenzívebben néz farkasszemet egymással.</S-0>
<S-M>Ő jelenti a világot. Még a neve is, hallgasd!</S-M>
<S-E>Mi van ezen olyan sok hallgatnivaló? Olyan, mintha dadognál.</S-E>
<S-0>Mária a feltartott kezeivel szinte olyan, mint egy jelenés.</S-0>
<S-M>Most csak viccelsz? A Mimi egyszerre kérdés és felelet. Kezdet és vég. Körbeölel mindent. Benne lakozunk. Olyan, mint a szeretet, ott van mindenütt körülöttünk.</S-M>
<S-0>Eszter gyorsan lerántja a magasba tartott karokat.</S-0>
<S-E>Hát ez egy jó vicc. Ölelés. Mindennapjaink része. A közösségünk körül lebegő átható szeretet.</S-E>
<S-M>Miért gúnyolódsz?</S-M>
<S-E>Hányszor tapintottad ezt a szeretetet? Hányszor érzeted a bőrödön a törődést? Mert én csak a hiányt látom.</S-E>
<S-M>Néha a hiányaink meghatározóbbak, mint az, ami valójában körülvesz.</S-M>
<S-E>Neked nem is ő kell. Még csak nem is ismered. Elképzelsz valakit, aki tökéletes, nincsenek meg benne a hétköznapi hibák: nincs pörsenés az állán, nem veri le a poharat, soha nem borul ki, és mindig nevet a vicceiden.</S-E>
<S-M>Neked valóban lehetne egy kicsit több humorérzéked.</S-M>
<S-E>És tessék. Szerinted milyen egy olyan testvérrel rivalizálni, aki nincs jelen, hogy hibázhasson?</S-E>
<S-M>Nem kell rivalizálni.</S-M>
<S-E>De te ezt csinálod! Mindig is ezt csináltad. Már kiskorunkban is folyton csak versenyeztünk egymással. És tudod mit? Mimi azért is ment el, mert nem bírta a közelségedet. Azt, hogy amíg itt volt, ugyanúgy nagyító alá helyezted mindenét.</S-E>
<S-M>Nem igaz!</S-M>
<S-E>Apa meg..</S-E>
<S-M>Ne merd!</S-M>
<S-E>Apa meg meg sem mert szólalni egy idő után.</S-E>
<S-M>Fogd be a szád!</S-M>
<S-E>Pontosan olyan volt, mint most. Egy csomag a bőröndödben.</S-E>
<S-M>Fogalmad sincs a bőröndökről. Hogy milyen volt egy alkoholista, munkanélküli férjjel és apával. Hogy nagyon is számolod, hogy hány kilós a csirke, mert ettől függ, hogy tudsz-e tenni valamit az asztalra. Hogy azt szeretnéd, ha a gyerekeid messzebb mennének, mint te valaha eljuthatnál. Túl a kerítésen. El a csirkeólból.</S-M>
<S-E>Miminek ez sikerült. Boldog lehetsz, anya.</S-E>
<S-M>Ne merd az összes kudarcot, amit összehoztatok rajtam számon kérni!</S-M>
<S-E>De én nem élem meg az összes dolgot kudarcnak, anya! Épp ez a lényeg. Szeretek írni, és szeretem az életem. Azt szeretném, ha egyszer ezt te is látnád, és elismernéd. És Mimi. Képzeld, vannak pörsenései. És igen, elment. Ez van. De azért megtalálta a helyét. És most épp hozzá tartunk. És lehet, hogy kakaóval és kaláccsal vár bennünket. Ha egyszer végre átjutunk azon a kurva ajtón.</S-E>
<S-M>Itt állok egy szál kombinéban. Mi legyen?</S-M>
<S-E>Tudod, mit? Add a kezed!</S-E>
<S-M>Előbb még felveszem a..</S-M>
<S-E>Nem. Most, azonnal. Még itt is nekem kell keresztülrugdosni téged?</S-E>
<S-0>Mária megfogja a kezét.</S-0>
<S-E>És most indulás!</S-E>
<S-0>Kombinéban, kezükben a cuccokkal, csetlések-botlások között átverekszik magukat a kapun.</S-0>
</div>

</body>
<script>
  var roles = {};  // Keys must be single-capital-letter. Example: {'H': 'HÓFEHÉRKE', 'G': 'GONOSZ MOSTOHA', 'K': 'KIRÁLYFI'};
  var ei, es = document.head.getElementsByTagName('STYLE');
  for (ei = 0; ei< es.length; ++ei) {
    var re = /\nspan[.]([A-Z])[ \t]*\{[^\n]*\/[*]@[ \t]*([^<>\\'"*\/\t\r\n;{}]+?)[ \t]*[*]\//g;  // Must be a separate variable for multiple matches.
    var s = es[ei].innerText, match;
    while ((match = re.exec(s)) !== null) { roles[match[1]] = match[2]; }
  }
  document.body.innerHTML = (document.body.innerHTML
      .replaceAll(/<X>(.*?)<\/X>/gsi, '<audio controls><source src="$1.mp3" type="audio/mpeg"></audio>')
      .replaceAll(/<S-([A-Z0-9])>(.*?)<\/S-\1>/gsi, function(m, p1, p2) { if (p1 == '0') return '<div class=C2><span class=IUC>* ' + p2 + '</span></div>'; p1 = p1.toUpperCase(); return '<div class=C1>@' + p1 + '</div><div class=C2><span class=T'+ p1 +'>' + p2 + '</span></div>'; })
      .replaceAll(/<(I[UV])>(.*?)<\/\1>/gsi, function(m, p1, p2) { return '<span class=' + p1 + 'C>' + p2 + '</span>'; })
      .replaceAll(/@([A-Z0-9])/g, function(m, p1) { return '<span class="sp ' + p1 + '">' + roles[p1] + '</span>'; })
      );
</script>
</html>
