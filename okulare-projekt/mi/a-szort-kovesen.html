<!DOCTYPE html PUBLIC>
<html lang="hu-HU">
<!-- Start of document-independent HTML header. -->
<!-- HTML editing style: https://docs.google.com/document/d/1m0Z1alv-2W1qbn7qLRhGUpE77oGxE8JjjwnP00FcpaQ/edit -->
<head>
<meta http-equiv="Content-Type" name="viewport" content="text/html; charset=UTF-8; width=device-width; initial-scale=1">
<style type="text/css">
body {
  text-indent: 0px;
  font-family: Arial, Helvetica, sans-serif;
  font-size: 14pt;
  font-style: normal;
  font-weight: normal;
  direction: ltr;
  background-color: #000;
  color: purple;  /* Something ugly so that we notice it for first reading. */
  text-align: left;
}
body.l { font-size: 22pt; }

a, a:visited, a:active { color: #88f; }

body >h1, body >h2, body >h3, body >h4, body >p, body >div.conv, body >div.its { color: #fff; }

span.IUC { font-style: italic; background-color: #3a3a3a; color: #fff; }
span.IVC { font-style: italic; background-color: #fff; color: #000; }

p, div.it {
  margin-bottom: 1em;
  margin-top: 0px;
}

span.sp {
  font-style: normal;
  font-weight: normal;
  padding-left: 1pt;
  padding-right: 1pt;
}

div.conv {
  display: grid;
  grid-gap: 1em;
  width: 100%;
  grid-template-columns: max-content 1fr;
}
div.conv >div.C1 { grid-column: 1; }
div.conv >div.C2 { grid-column: 2; }
</style>
<!-- End of document-independent HTML header. -->

<style type="text/css">
span.C { background-color:red; }                span.TC { color:#ff3333; }  /*@ Tomika */
span.T { background-color:magenta; }            span.TT { color:#ff2093; }  /*@ Tibor */
span.S { background-color:yellow; color:#000; } span.TS { color:#dcd427; }  /*@ Szomszéd */
span.M { background-color:yellow; color:#000; } span.TM { color:#dcd427; }  /*@ Mentor */
span.P { background-color:yellow; color:#000; } span.TP { color:#dcd427; }  /*@ Pista */
span.K { background-color:green; }              span.TK { color:#779933; }  /*@ Katika */
</style>
<title>Rédei Roland: A szórt kövesen</title>
</head>
<body>

<h1>Rédei Roland: A szórt kövesen</h1>

<p>Cuccos @C: Bednár János
<br>@T: Somogyvári Kristóf
<br>@S/@M/@P: Lipcsei Ferenc
<br>@K: Incze Dalma Emőke
<br>rendező: Répási Nitta

<div class=conv>
<S-0>@C a közönséghez.</S-0>
<S-C>Szerintem az volt a baj, hogy engemet csak egyszer szerettek. Az apám csinálta. A konyhában ültünk ketten, apám cigarettákat töltögetett, részeg volt, mint a föld. A rádióban meg épp az ő száma ment. It’s my life. Doktor Albán. Aki amúgy nem albán, hanem egy néger svéd. Én meg csak úgy elvoltam, mint egy tizenegy éves, tudod, a semmivel. Énekeltem apám dalát, együtt a rádióval meg az albán faszival. It’s my life…. Aztán az apám egyszer csak fölállt, odajött hozzám, és a hóna alá szorította a fejemet. Erősen szorította, míg ment a dal. Hát, mit mondjak, benn akadt a life…, csak hallgattam, ahogy apám szuszog de piszkosul. Aztán mikor a szám véget ért, szó nélkül visszaült az öreg, és töltögette tovább a cigiket. Na, akkor egyszer szeretett engemet az apám. És akkor én nem tanultam meg a felelősséget, mert csak egyszer voltam szeretve. Ezért járt hozzám az alapítványtól a szociális munkás, a Gyuri, és azt mondta:</S-C>
<S-M>Bassza meg, megint leért az Opel alja.</S-M>
<S-C>Mer a főútról jöttél be a tanyák felé még a falutábla előtt a bekötőn. Legközelebb gyere be rendesen a faluba, megkerülöd hátulról és akkor jöhetsz a szórt kövesen.</S-C>
<S-M>Csak akkor mi a pöcsöm örömére van a bekötő? Akkor ne legyen bekötő.</S-M>
<S-0>@C a közönséghez.</S-0>
<S-C>Igazából nem azért jött a Gyuri, hogy ne legyen bekötő. Hanem azért jött, mert nekem a felelősségvállalást kellett gyakorolni.</S-C>
<S-M>A következő félévben a felelősségvállalást fogjuk gyakorolni.</S-M>
<S-0>@C a közönséghez.</S-0>
<S-C>Na ugye.</S-C>
<S-M>Egy kisállatról kell gondoskodnod hat hónapon keresztül.</S-M>
<S-0>@C a közönséghez.</S-0>
<S-C>Ez meg azért volt vicces, mert egy libatenyészet kellős közepén élek. Közel 600 jószág van rám bízva.</S-C>
<S-M>Papagáj. Vagy hörcsög. Olyat válassz, amiért nem kár, ha mégis megdöglik.</S-M>
<S-0>@C a közönséghez.</S-0>
<S-C>A hörcsögről nekem mindig az a kalapácsos játék jut eszembe, ami a kocsmába van. Hogy a hörcsög felugrik a lukból, neked meg fejbe kell kúrni a kalapáccsal. És akkor pontokat lehet kapni. (Mentorhoz.) Inkább szeretnék családot alapítani.</S-C>
<S-M>Hülye vagy te. Hörcsög. Hat hónapig. Gondolod, hogy képes vagy rá? (El.)</S-M>
<S-C>Képes vagyok, persze, mint a Búvár zsebkönyvek. Én aztán mindenre képes vagyok. Ezt mondta rólam a Tibor is, de csak azér, hogy éngemet kikaparjon a disznók körme alól.</S-C>
<S-0>@T be.</S-0>
<S-T>Mer be van szarva a fővállalkozó, hogy föl kell égetni az egész állományt, ha beüt a kórság.</S-T>
<S-C>De mér jó az nekünk, hogy be van szarva?</S-C>
<S-T>Az azér jó, mer neked munka kell, hogy talpra tudjál állni. Csak ugye senki sem akar foglalkoztatni egy féleszű, csökött drogos gyereket, aki…</S-T>
<S-C>Jól van, ezt a részét értem. </S-C>
<S-T>…aki ráadásul egy aberrált fostalicska…</S-T>
<S-C>Mondom, értem.</S-C>
<S-T>…akit a disznók körme alól kellett kikaparni. Szóval az a megoldás, hogy átvesszük az állomány egy részét a nagygazdától bérnevelésbe. Aztán a haszonból kiépítjük a saját állományunkat.</S-T>
<S-0>@C a közönséghez.</S-0>
<S-C>Így került hozzám az 570 baromfi. Azokat mind a Tibor intézte nekem, hogy legyen munkám. Jött is hozzám egyre többet, hogy adja nekem a motivációt, aztán meg azér’ mer’ nem volt hová mennie, mikor a Katika kidobta az ital miatt. Így keveredtünk mink élettársi viszonyba a Tiborral.</S-C>
<S-T>Csak amíg beindul a telep. Fél év mondjuk. Aztán itt se vagyok.</S-T>
<S-0>@C a közönséghez.</S-0>
<S-C>Szóval a Tibort kaptam a hörcsög helyett. Hogy felelősséget tanuljak.  Amúgy jól bánt velem a Tibor, nem beszélt szépen, azt nem, de jól bánt, csak nem tudta magát úgy barátilag kifejezni orálisan. Főleg, hogyha --</S-C>
<S-T>Nem vagyok bebaszva. Nekem te ne mondjad többet, hogy be vagyok baszva. Milyen már, hogy egy herójnista azt mondja nekem, hogy be vagyok.</S-T>
<S-C>Nem vagyok én már heroinista.</S-C>
<S-T>A hernyós az mindig olyan, hogy ugyanaz marad. Akkor is, ha nem cuccozik. Benne marad a hajlam. Olyan, mint az alkólista. Ezzel együtt kell élni.</S-T>
<S-C>Akkor mér mondod, hogy ne mondja neked egy heroinista, hogy be vagy baszva, ha a heroinista pont olyan mint az alkoholista?</S-C>
<S-T>Mer a herójnista az ég és föld. Na mi van már, én szedjem le a tizenegy mázsát az ifáról? A derekammal? Mi?</S-T>
<S-0>@C a közönséghez.</S-0>
<S-C>Azt nem lehetett neki mondani, hogy szedje le ő, érted, mer hát így voltak ők ketten a derekával: ő is be volt állva, meg a dereka is be volt állva. Büntetésből kapta az Istentől, mer egyik este tarkón hajította a Katikát, mármint ugye nem az Isten, hanem a Tibor, de úgy, hogy a Katikának a  gerincében összekaramboloztak a csigolyák. A Tibornak meg költöznie kellett otthonról ezmiatt, költözés közbe meg fölkapott valami dobozt, azt akkor neki is beállt a háta. Hát képzelheted, ezek aztán így jártak a bíróságra, mint két hervadt virágszál, az egyik erre görnyedt, a másik arra.</S-C>
<S-0>Vizet tesznek föl. Közben nyakat kopasztanak.</S-0>
<S-T>Délután jön a Kertész doktor vakcinázni. De mondjad neki, hogy csak a hibridnek adjon, mer a többit már megcsinálta múlt héten.</S-T>
<S-C>Jóvan, de tudja az.</S-C>
<S-T>De mondjad neki, bazmeg mer nem tudja! Még kilenc hét a ciklus májusig, aztán már a tojókkal nem lesz annyi dolgod.</S-T>
<S-C>Tömést mikor kezdjük?</S-C>
<S-T>Maj jövőre, ha lesz májliba. Abba van a pénz. Legközelebb ötödikén jön a bolgár, viszi az öt kiló feletti szép húslibából rögtön a háromszázat.</S-T>
<S-0>Tibor értelmezhetetlen hangokat ad ki. </S-0>
<S-C>Derekad?</S-C>
<S-T>Az olyan, hogy azzal nekem együtt kell élni.</S-T>
<S-C>Pont mint az alkoholista. Azzal is együtt kell élni.</S-C>
<S-T>Nem kell énvelem együtt élni senkinek. Nyitva az ajtó, mész amerre akarsz.</S-T>
<S-0>@C a közönséghez.</S-0>
<S-C>A Tibor az ilyen volt. Amikor jó kedve volt, akkor meg azt játszotta, hogy rossz kedve van. Ezzel szórakoztatta magát. Az volt a mániája, hogy hétvégente befűtött a libáknak az istállóba, aztán félmeztelenül vakációzott az etetők között.</S-C>
<S-T>(Félmeztelenül egy műanyag hokedlin.) Vetkőzzél le.</S-T>
<S-C>Miér?</S-C>
<S-T>Tán fázol, vagy mi van?</S-T>
<S-C>Csöndbe van a jószág, Tibor. Figyeld meg, hogy baj lesz.</S-C>
<S-T>Hát én a falra szarok, ha aszondod hogy fázol. Meg akarsz engemet sérteni?</S-T>
<S-0>@C levetkőzik, leül, közönséghez.</S-0>
<S-C>A Tibort azt nem szabadott megsérteni.</S-C>
<S-T>Ide nekem jöhet föltámadni a Kisjézus márciusban talpig pucéran, itten nem fázik meg senki, ha a libáimról van szó!</S-T>
<S-C>Jóvan.</S-C>
<S-T>Mit vigyorogsz?</S-T>
<S-C>Semmit.</S-C>
<S-T>Mondjad hogy mit röhögsz, amikor én itt éppen kifejezem magam neked a kurvaéletbe!</S-T>
<S-C>Hát hogy Húsvétkor nem a Kisjézus támadt fel.</S-C>
<S-T>Mi?</S-T>
<S-C>Nagy volt már akkor. A Kisjézus az Karácsonykor volt.</S-C>
<S-T>Na ne te mondjad már meg nekem, hogy mekkora volt a Jézus, amikor főtámadt!</S-T>
<S-C>Hát felnőtt volt.</S-C>
<S-T>Felnőtt volt, de nem volt az olyan nagy. Mit képzelsz, ekkora volt a Jézus, ilyen küklópsz bazmeg?</S-T>
<S-C>De nem volt kicsi.</S-C>
<S-T>Mi?</S-T>
<S-C>Nem volt küklopsz, de azér nem volt kicsi sem már.</S-C>
<S-T>Így mondják, hogy Kisjézus.</S-T>
<S-C>Karácsonykor igen.</S-C>
<S-T>Milyen felekezetbe jársz te? A Jézusnak a méreteiről beszélgettek, vagy mi van? Nem az a lényeg, hogy a Kisjézus mekkora volt.</S-T>
<S-0>@C a közönséghez.</S-0>
<S-C>Meg volt egy másik mániája is a Tibornak: ha jött a hidegfront, ennek mindég mehetnékje volt. Bevette magát a kisteherbe, aztán ment föl Vácra a keresztapjához takarmányér. Na, egy ilyen hidegfrontba tűnt fel először itten a Katika. Az úgy volt, hogy én éppen lejártam a tojókat, de közben az eső meg a szél elnyomta a hangokat, hát nem vettem észre, hogy ez bejött a tanyára.</S-C>
<S-K>Tibor!</S-K>
<S-0>@C a közönséghez.</S-0>
<S-C>Hát… Ott volt ez az ázott szép madár, és úgy nézett rám mintha én lennék a vendég, és ő nem várt volna engem, oda az én házamba, és én úgy elszégyelltem magam, mint a föld, hogy nem a Tibor vagyok, hanem én magam, és nem tudtam megszólalni sem, csak néztem az alkatát neki ahogy áll ott a konyha közepén, és a szeme festékje rá van folyva az arcára, pont mint a hattyúk pofáján a fekete folt.</S-C>
<S-K>Szeretnék átöltözni.</S-K>
<S-C>Jóvan.</S-C>
<S-0>(Csönd.)</S-0>
<S-K>Hova mehetek?</S-K>
<S-C>Hát itt mindenhova lehet menni, nem vagyunk bezárva.</S-C>
<S-K>Az ott a te szobád?</S-K>
<S-C>Ott alszok. De nincsen így kimondva.</S-C>
<S-0>@K elvonul hátra.</S-0>
<S-K>Hova ment?</S-K>
<S-C>Vácra. Hidegfront van.</S-C>
<S-K>Van száraz pólód?</S-K>
<S-0>@C leveszi a pólóját, nyújtja a nőnek. Csönd. @K nem veszi el. </S-0>
<S-K>Drogoztok?</S-K>
<S-C>Én nem.</S-C>
<S-K>Csak a Tibor?</S-K>
<S-C>Nem cuccozik az.</S-C>
<S-K>Iszik.</S-K>
<S-C>Azt igen mondjuk. <IU>(Csönd.)</IU> Apám meg fejbe lőtte magát egy vadászpuskával.</S-C>
<S-K>Azt nem lehet.</S-K>
<S-C>Dehogynem.</S-C>
<S-K>Puskával fejbe?</S-K>
<S-C>Ülő helyzetbe. Így. <IU>(Mutatja.)</IU></S-C>
<S-0>Csönd.</S-0>
<S-K> Én rúdugró vagyok.</S-K>
<S-C>Az mondjuk jó az egészségnek.</S-C>
<S-K>Át tudok ugrani a fejed fölött. Elhiszed?</S-K>
<S-0>@C mérlegel, bólint. @K átad neki egy mappát.</S-0>
<S-K>Mondd, meg neki, hogy jövő keddig kell aláírni.</S-K>
<S-0>@K ki.</S-0>
<S-C>Onnantól kezdve, hogy a Katika itt járt, egyre sűrűbben zabálta a lelkemet a szorongás. Az ötödik hónapra a Tibor is szépen megváltozott. Éreztem, hogy jobban kötődik hozzám, de közbe mindig nézte a szememet, hogy hazudok-e. Én pedig már nem tudtam, hogy ki gondoskodik kiről.</S-C>
<S-0>@T odahajol @C-hoz.</S-0>
<S-T>Mondjad meg őszintén, mi bajod van?</S-T>
<S-C>Nincsen semmi.</S-C>
<S-T>Na mondjad.</S-T>
<S-C>Ne nézzél már, nincsen bajom.</S-C>
<S-T>Megint rejszoltál, mi?</S-T>
<S-C>Honnan…?</S-C>
<S-T>Mer’ búbánatos képet vágsz és egy papírzsepivel beszélgetsz.</S-T>
<S-C>Én dolgom.</S-C>
<S-T>Mondjad akkor.</S-T>
<S-C>Szorongok.</S-C>
<S-T>Mit szorongsz, hát itt vagy kint a marha nagy térbe, teleszkóppal se látsz el a szomszéd portáig, te meg szorongasz, mint háromnapos szar a seggben? Mi kell neked, vigyelek ki a Szaharába?</S-T>
<S-C>Az kellene nekem, a Szahara.</S-C>
<S-T>Mit kell neked a Szahara? Így is aberrált állat vagy, hát homokos is akarsz lenni?</S-T>
<S-C>Félek mindig. Nem tudom.</S-C>
<S-T>Azán mitől vagy te itten beszarva, libáktól? Tőllem féljél inkább, mer’ ha meglátom, hogy megint el vagy hasalva a linóleumon és körösztbe áll a szemed, én szétverem a fejed egy kalapáccsal.</S-T>
<S-0>Tomika sírva fakad.</S-0>
<S-T>Na, gyere ide, te borjúfejű, na! Kis buzi… Megcsinálom neked a nyakat levesnek, attól majd rendbe jön a beled, mert az összes ilyen lelki bajnak mindig a bélben van a gyökere. Ezt nem én találtam ki. Ezt megmondja neked a Doktorlenkei. Egyél sót. Meg nyakat levesbe.</S-T>
<S-C><S-0>@C a közönséghez.</S-0> Ettük a nyakat, meg ittuk a barackot sóval. Meg dolgoztunk mint a barom. Aztán már a hatodik hónapban jártunk, amikor a Tibor egy hétvégén megint befűtött a libáknak.</S-C>
<S-T>(Félmeztelenül a hokedlin) A szeretetről szeretnék beszélni veled, Tomika.</S-T>
<S-C>Nagyon csöndbe van a jószág.</S-C>
<S-T>Gyere ide mellém és csukjad be a szemedet. (Tomika odamegy, becsukja.) Mit érzel?</S-T>
<S-C>Hát…Kurva meleg van.</S-C>
<S-T>Az. Nekem ez a szeretet. Nekem nem az a szeretet, hogy csokika, puszipuszi, meg jaj, de szép a seggeden a farmer!</S-T>
<S-C>Nekem sem az.</S-C>
<S-T>De a Katika ezt sosem tudta megérteni. Amikor begyújtottam, úgy hogy röccsneki legyen 34 fok, mer teérted csinálom, nem magamér na az! Nekem az a szeretet! Hogy gondoskodok, érted?</S-T>
<S-C>Értem, Tibor. Értem.</S-C>
<S-T>Szerinted a liba az tudja, hogy ki a pék az a Kisjézus?</S-T>
<S-C>Nem tudja.</S-C>
<S-T>Nem tudja. És akkor a liba az nem tudja, mi a szeretet?</S-T>
<S-C>Nem tudom. Szerintem tudja.</S-C>
<S-T>Persze.  Mer’ akkor találkozik először a szeretettel, amikor benne ül a tojásban, és megérzi, hogy az anyja ráül. Érted? Megérzi a meleget a tojáson keresztül, és tudja, hogy az anyja szereti. Na! Ezért fűtök én be nekik. És erre nem sajnálom.</S-T>
<S-C>Szerintem meg fognak dögleni, ha így hagyod. Azér vannak ilyen csöndbe.</S-C>
<S-T>Énszerintem meg inkább a szeretetbe dögöljenek bele, mint a szapilokokkuszba. Te melyikbe döglenél?</S-T>
<S-C>Hülye vagy.</S-C>
<S-T>Nem. Mondjad légy szíves. Melyikbe.</S-T>
<S-C>A szeretetbe. </S-C>
<S-0>@C a közönséghez.</S-0> 
<S-C>Másnap megint jött a hidegfront. Úgyhogy a Tibor bejelentette, elmegy a keresztapjához Vácra takarmányért, de én tudtam, hogy nem Vácra megy, mert balra fordult ki a szórt köves útról, egyenesen Pusztaszernek. Ment a Katikához könyörögni, hogy vegye őt vissza.
<br><br>Nem tudtam aznap este a házban aludni, éreztem, hogy éktelen vihar jön. Aggódtam is a Tibor miatt, meg szorongtam is, hogy egyedül vagyok, egyre csak a cuccon járt az eszem. Na, de akkorra már olyan alattomos eső esett, hogy keresztbe jött, nem is föntrül, és csípte az ember bőrét, mint a lecsiszolt sorjavas, amikor az arcodba pattog.</S-C>
<S-S>Héló! Hééló!</S-S>
<S-C>(A házból kifelé.) Mi van? Mit óbégatsz?</S-C>
<S-S>Gyere már, hát viszi a szél a ponyvádat, szomszéd!</S-S>
<S-C>Bassza meg, ázik a szalma!</S-C>
<S-S>Na mi van, hol van a Tibi, szóljál neki, mer én nem bírom neked megtartani!</S-S>
<S-C>Jövök én, csak ne feszítsed szélirányba!</S-C>
<S-S>Tibi, gyere bazmeg!</S-S>
<S-C>Nem jön, mondom, nincsen itthon.</S-C>
<S-S>Elhajlította a szél a sátorvasat! Azér engedte el a ponyvát! Hova szaladsz, meg vagy bolondulva?</S-S>
<S-C>Hozom a kalapácsot, csak fogjad addig szorosan!</S-C>
<S-S>Kóvályogsz bazmeg, mint M3-as a Hortobágyon!</S-S>
<S-C>Levertem na. Elengedheted.</S-C>
<S-0>Csönd. Lihegnek. </S-0>
<S-S>Hol van a Tibi?</S-S>
<S-C>Elment Vácra keresztapjához.</S-C>
<S-S>Beszélni akartam vele, hogy milyen okból kifolyólag nem adja olcsóbban a kaszálót.</S-S>
<S-C>A Tibor az sehogysem adja a kaszálót, mer’hogy a kaszáló nem az övé.</S-C>
<S-S>Majd’ három évig senki nem foglalkozott vele. A Sanyi hajtotta rá a birkát, hogy legalább a gazt lelegeljék. Aztán így állt a föld, mint a háromnapos picsasörte.</S-S>
<S-C>Most majd foglalkozunk vele.</S-C>
<S-S>Hülye vagy te. Énnekem elővásárlási jogom van, neked meg úgyis el kell adni. Mer’ megy föl a pornak az ára.</S-S>
<S-C>Mi?</S-C>
<S-S>Inflálódik az extázis!! (Nevet.) Jó van, csak viccelek. Szedjed a tojást. Majd beszélek a Tibivel. (El.)</S-S>
<S-C>Szépen meg is csináltam az esti kört. De visszamenni a kisházba már nem volt lelkierőm, annyira rajtam volt a szorongás.
<br><br>Nem volt mit tenni, befeküdtem a libaszarba a kettes istállóba a fehérek közé, és mikor megéreztem a szárnyukat az arcomon, meg a lábukat, ahogy a testemen taposnak, akkor meg tudtam nyugodni, és végre elaludtam. Arról álmodtam, hogy egyszercsak megáll ott fölöttem a Katika, ázottan és törékenyen, és bámul rám a hattyú szömivel, mint aki mindjárt elsírja magát.</S-C>
<S-K>Van száraz ruhád?</S-K>
<S-0>@C leveszi a zokniját, átadja.</S-0>
<S-K>Átmegyünk a kisházba?</S-K>
<S-C>Minek?</S-C>
<S-K>Nem vagy te már gyerek. Gyere át velem. Hoztam neked valamit.</S-K>
<S-C>Oda én nem megyek vissza. Ottan csak a baj van.</S-C>
<S-K>Mindenhol csak baj van. Gyere át, majd ketten megbírkózunk vele.</S-K>
<S-C><S-0>@C a közönséghez.</S-0> Én ővele nem bírkózhattam. Még álmomba sem.</S-C>
<S-K>Én is szorongok, ne félj. Én is egyedül vagyok. Te a libákhoz menekültél, én hova menjek?</S-K>
<S-C>Azt én nem tudhatom.</S-C>
<S-K>Pedig ha tudnád, mit hoztam neked.</S-K>
<S-C>Mit hoztál?</S-C>
<S-K>(Felmutatja a zoknit, benne kivehetetlen alakú tárgy) Itten van, gyere csak, nézzed meg. Akarod megfogni?</S-K>
<S-C>Mi ez? Hörcsög? Megfoghatom?</S-C>
<S-K>Megígéred, hogy vigyázol rá?</S-K>
<S-C>Megígérem.</S-C>
<S-K>Akkor megfoghatod. De csak ha nem kérges a tenyered.</S-K>
<S-C>És akkor én simogattam a Katikának a hörcsögét, és nagyon jó volt és puha. És a Katika is örült neki. De aztán a hörcsög belekapott a Katikának az ujjába.</S-C>
<S-0>@K többször a falhoz vágja a zoknit.</S-0>
<S-C>A Katika egészen elkezdett megvadulni, és én akkor rájöttem ottan benne az álomban, hogy az én Tibor barátom az a hörcsög, és hogy nekem őróla gondoskodni kell, hát erőt vett rajtam megin a szorongás, és akkor összeszorítottam magamat, hogy fölébredjek, és nekiindultam a nagyvilágnak a Tibor után, de csak a kocsmáig jutottam el. És ahogy belépek az ajtón, az összes ember a kocsmában, mindenki elcsöndesült, és engem néztek. Csak a Pistának a fia játszott tovább a kalapálós hörcsögös játékkal, az pityingelt ott a sarokban. És akkor a Pista odalépett hozzám, és közölte, hogy aznap éjjel…</S-C>
<S-P>Meghalt a Katika. <IU>(Csönd.)</IU> Bennégett a házba. Aszongyák a füst ölte meg, nem a tűz. Ottmaradt szegény.</S-P>
<S-0>@C a közönséghez.</S-0>
<S-C>Én csak a játék zaját hallottam, ahogy a gyerekek csépelték a hörcsögöt.</S-C>
<S-P>Az eperfába csapott bele a ménkű.</S-P>
<S-0>@C a közönséghez.</S-0>
<S-C>Pak! Pak! Dumm!</S-C>
<S-P>Az meg kigyulladt és ráborult az tanyára, hajnalra már felégett az egész kóceráj.</S-P>
<S-0>@C a közönséghez.</S-0>
<S-C>Ezernégyszáz pont.</S-C>
<S-P>Hallod, Tomika? Beszélned kell a Tiborral.</S-P>
<S-0>@C a közönséghez.</S-0>
<S-C>Nem hallottam semmit. Csak a játék pörölyt, ahogy csattog a műanyag állatok fején.</S-C>
<S-P>Nehogy valami butaságot csináljon.</S-P>
<S-0>@C a közönséghez.</S-0>
<S-C>Kétezer száz! Megdöntik a Búbos Marci rekordját.</S-C>
<S-P>Mondjál már valamit! Mi van veled? Becuccoztál?</S-P>
<S-C>Szeretet vagy szapilokokkusz?</S-C>
<S-P>Mit mondasz, te féleszű?</S-P>
<S-0>@C a közönséghez.</S-0>
<S-C>Semmit se mondtam, csak jól kicsavartam a műanyag kalapácsot a szomszéd Pista fiának a keziből, eltéptem a fogammal a szerszámot tartó nylonzsinórt, és úgy fejbekúrtam a kalapáccsal a Pistának a gyerekét, meg a Búbos Marcit, hogy azok szólni nem tudtak, csak tátogtak, mint kiscsuka a tavaszi pitypangosban.</S-C>
<br><br>De nem elégedtem akkor már meg evvel, hanem mentem tovább és basztam fejbe sorban az embereket ott a kocsmába, és közben rikoltoztam, minden ütésnél a gép hangját utánozva. Elébb a pulthoz vetődtem, ott szép sorban hármat egyből elintéztem, de aztán már az asztaloknál kezdtek felugrálni az emberek, mikor látták, hogy közeledek ott a magasra tartott kalapáccsal, mintha magának a bosszúálló Thornak lennék balástyai kiskörösztfia, na de azért csak fejbe basztam még a Pistát, a Bajszos Kareszt meg az öreg Matyi bácsit, aztán ráadásnak még utána hajítottam a szerszámot a Bélának a púlt mögé, mintha az valami indián tumahavk volna, és megálltam ott izzadtan, lihegve, és a sok paraszt mind rettegve nézett énrám, és akkor te jutottál eszembe, Tibor, hogy pont ilyennek akarom, hogy énrám emlékezzél, ilyen szilajnak, rettenthetetlennek, ahogy kiállok ott teérted,  mer Istenemre, én ott olyan helyre fölfordulást rendeztem, hogy esküszöm, ha a Rágai Fülöp  azt meglátja, hát filmet csinál belőle.</S-C>
<S-0>@C el.</S-0>
<S-0>@S a közönséghez.</S-0>
<S-S>Onnantól kezdve én nem láttam a Tomikát a faluban. De azér szemmel tartom a portát, mer bármi van, én segítek, ezt mindenki tudja rólam. Meg azt is lehetett tudni, hogy a Tomika nem fogja sokáig bírni. Hogy újra visszamegy a rosszba. Állítólag az idézést már átvette, ugye a garázdaság miatt, amit a kocsmába művelt. De nem dugja ki az orrát, mindig csak a libáival van, ott is alszik az istállóba. Meg feketére festi a pofájukat, hogy olyan legyen mint a hattyúnak. Igen, így megjelöli azokat, amiket… hát tudod, amiket megcsinált. Most mit cicomázzam itt a dolgokat, a Tomika mindig ilyen aberrált volt. Tudja azt mindönki, a bolgár már nem is veszi át a libáit, mer’ meg vannak csinálva. (Nevet.) A Tibor meg…  Hát, a Tiborral meg nem tudom, mi van.</S-S>
<S-0>@C be. Kezében zokni, zokniban hörcsög.</S-0>
<S-C>Te mit ólálkodol itten?!</S-C>
<S-0>@S a közönséghez.</S-0>
<S-S>Nem csodálkoznék, ha ott lógna egy gerendán, mer a Tibor az nagyon szerette a Katikát.</S-S>
<S-C>Vácon van a Tibor nagybátyjáná’ takarmányér’!</S-C>
<S-S>Ja. A kisteherautó meg hazatalált egyedül, mint a póstagalamb. <IU>(Nevet.)</IU></S-S>
<S-C>Nincsen itthon a Tibor. Te ne akarjál a Tiborral beszélni! Ha bárkivel beszélhetnéked van, akkor velem beszéljél, mer én mindig itt vagyok három műszakba!</S-C>
<S-S>Na mi van, Tomika? Ilyen csípős volt az este az istállóban? Kikosaraztak a libák?</S-S>
<S-0>@S el.</S-0>
<S-0>@C egyedül a hörcsöggel.</S-0>
<S-C>Az sem érdekel. Én már megtanultam a felelősséget. Én a Cuccos Tomika vagyok, és a Cuccos Tomi az egy aberrált állat, és ezt nem azér mondom, mer hogy ez probléma volna, én eztet már elfogadtam, pontosan úgy, hogy ha én nem lennék már aberrált, akkor az már nem is én lennék, idegen volnék magamnak, egy másik dolog, pont olyan mint egy másik ember, a szomszéd tanyás paraszt vagy egy hörcsög. És akkor én most kit szeressek? Mindig csak a másik embert? Nem adok én kezet még az öreg Marci bának se, még aszmondják, hogy azt is megcsináltam. Én a hónom alá veszem a saját fejemet és addig szorítom, míg teljesen lila lesz, ti meg mondjátok csak, hogy aberrált, megyek én utána a jó szónak, mint az alamizsnás kutya.</S-C>
<S-0>@C hörcsögnek:</S-0> 
<S-C>Gyere, Tibor, indulunk a szórt kövesen ki a Szaharába. Na mit nézel? Megjött az ifa. Én nem érek rá itt diskurálni egész nap. A libásketrec meg nem pakolja föl magát.</S-C>
</div>

</body>
<script>
  var roles = {};  // Keys must be single-capital-letter. Example: {'H': 'HÓFEHÉRKE', 'G': 'GONOSZ MOSTOHA', 'K': 'KIRÁLYFI'};
  var ei, es = document.head.getElementsByTagName('STYLE');
  for (ei = 0; ei< es.length; ++ei) {
    var re = /\nspan[.]([A-Z])[ \t]*\{[^\n]*\/[*]@[ \t]*([^<>\\'"*\/\t\r\n;{}]+?)[ \t]*[*]\//g;  // Must be a separate variable for multiple matches.
    var s = es[ei].innerText, match;
    while ((match = re.exec(s)) !== null) { roles[match[1]] = match[2]; }
  }
  document.body.innerHTML = (document.body.innerHTML
      .replaceAll(/<X>(.*?)<\/X>/gsi, '<audio controls><source src="$1.mp3" type="audio/mpeg"></audio>')
      .replaceAll(/<S-([A-Z0-9])>(.*?)<\/S-\1>/gsi, function(m, p1, p2) { if (p1 == '0') return '<div class=C2><span class=IUC>* ' + p2 + '</span></div>'; p1 = p1.toUpperCase(); return '<div class=C1>@' + p1 + '</div><div class=C2><span class=T'+ p1 +'>' + p2 + '</span></div>'; })
      .replaceAll(/<(I[UV])>(.*?)<\/\1>/gsi, function(m, p1, p2) { return '<span class=' + p1 + 'C>' + p2 + '</span>'; })
      .replaceAll(/@([A-Z0-9])/g, function(m, p1) { return '<span class="sp ' + p1 + '">' + roles[p1] + '</span>'; })
      );
</script>
</html>
