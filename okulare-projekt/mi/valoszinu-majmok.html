<!DOCTYPE html PUBLIC>
<html lang="hu-HU">
<!-- Start of document-independent HTML header. -->
<!-- HTML editing style: https://docs.google.com/document/d/1m0Z1alv-2W1qbn7qLRhGUpE77oGxE8JjjwnP00FcpaQ/edit -->
<head>
<meta http-equiv="Content-Type" name="viewport" content="text/html; charset=UTF-8; width=device-width; initial-scale=1">
<style type="text/css">
body {
  text-indent: 0px;
  font-family: Arial, Helvetica, sans-serif;
  font-size: 14pt;
  font-style: normal;
  font-weight: normal;
  direction: ltr;
  background-color: #000;
  color: purple;  /* Something ugly so that we notice it for first reading. */
  text-align: left;
}
body.l { font-size: 22pt; }

a, a:visited, a:active { color: #88f; }

body >h1, body >h2, body >h3, body >h4, body >p, body >div.conv, body >div.its { color: #fff; }

span.IUC { font-style: italic; background-color: #3a3a3a; color: #fff; }
span.IVC { font-style: italic; background-color: #fff; color: #000; }

p, div.it {
  margin-bottom: 1em;
  margin-top: 0px;
}

span.sp {
  font-style: normal;
  font-weight: normal;
  padding-left: 1pt;
  padding-right: 1pt;
}

div.conv {
  display: grid;
  grid-gap: 1em;
  width: 100%;
  grid-template-columns: max-content 1fr;
}
div.conv >div.C1 { grid-column: 1; }
div.conv >div.C2 { grid-column: 2; }
</style>
<!-- End of document-independent HTML header. -->

<style type="text/css">
span.T { background-color:skyblue; color:#000;} span.TT { color:#87ceeb; }  /*@ Telefonos majom */
span.I { background-color:yellow; color:#000;} span.TI { color:#ffff00; }  /*@ Írógépelő majom */
span.K { background-color:magenta; color:#000;} span.TK { color:#ff00ff; }  /*@ Korrektor majom */
span.D { background-color:limegreen; color:#000;} span.TD { color:#32cd32; }  /*@ Diktáló majom */
</style>
<title>Kelemen Tamás: Valószínű majmok</title>
</head>
<body>

<h1>Kelemen Tamás: Valószínű majmok</h1>

<p>@T: Mikle Zsóka (Fázin)
<br>@I: Szalay Krisztina
<br>@K: Répási Nitta
<br>@D: Bednár János
<br>rendező: Lipcsei Ferenc

<div class=conv>
<S-0>Szín: asztal rajta írógépés egy kancsó víz. Az asztalnál két szék, a szín jobb szélén egy harmadik. Belép balról @T</S-0>
<S-T>
<pre>
Ki mászott már le fáról, tudja csak, 
mily nagy vágya az,hogy mindjárt visszamenjen. 
Ám mihelyst nyújtaná kezét a törzs felé, 
hosszú ujjai már rég más dolgot fognak. 
Mert átok nekünk minden ujjunk, de legnagyobb 
a hüvelyk, mely erre-arra görbül egyre s képes mindent megragadni. 
És hogyha fogja, már szorítja nyomja egyre, 
egymásnak fordulva mind a kettő. Ezért állok én is itt és élvezem, 
mit kezem végre kézbe vett.
</pre>
</S-T>
<S-0>@T telefonozni kezd, félrevonul, leül a szélső székre. Nagy zsibajjal benyomul @I és @K. @I felpattan a székre és ész nélkül püfölni kezdi az írógépet. @K melléül és figyeli a szöveget, a sor végén az írógép csengése után visszatolja a kart. Balról belép @D.</S-0>
<S-D>Rendben szóval ott tartottunk, hogy bejön Hamlet, és valamit mond. Tele van kétellyel, fájdalommal, valami mélyet kell mondania. Például, mondhatná azt, hogy…</S-D>
<S-I>De jól esne most egy banán!</S-I>
<S-D>Nem, nem! Ő egy herceg, tele haraggal és frusztrációval, és kserűséggel, meg mélabús is, ilyenkor nem a banán a fontos!</S-D>
<S-I>Szerintem meg ilyenkor épp a banán fontos igazán!</S-I>
<S-D>Próbálj meg nem majomként gondolkodni!</S-D>
<S-K>Miért, ő nem majom?</S-K>
<S-D>Ki?</S-D>
<S-K>A mélabús, tele haraggal.</S-K>
<S-D>Hamlet? Nos, de, ő majom, de nem olyan majom, hogy majom.</S-D>
<S-K>Hanem hogy majom?</S-K>
<S-T><IU>(továbbra is a telefonjába mélyedve)</IU>Tudod, az a szőrtelen fajta.</S-T>
<S-K>Ó. Hát persze. Ma már kötelező ezeket szerepeltetni.</S-K>
<S-I>Állítólag a King Kong remake-jében már nem is igazi gorilla lesz, hanem egy ilyen szőrtelen gorilla jelmezben.</S-I>
<S-D>Gyerekek, ne csináljunk ebből politikát! Szóval, szín, Hamlet, mélabú, belép, mit mond?</S-D>
<S-I>Enni vagy nem enni!</S-I>
<S-D>Engedd már el az evést!</S-D>
<S-I>Miért engedjem el? Enni, enni, enni, enni, enni,</S-I>
<S-0>(itt becsatlakozik @K és közösen folytatják)</S-0>
<S-K>enni, enni, enni, enni enni…</S-K>
<S-D>Ez az! Ez az! Lenni! Lenni vagy… nem lenni… az itt a kérdés! Ez az, így kell, írd le gyorsan!</S-D>
<S-0>@I gépel.</S-0>
<S-D>Jó, most olvasd vissza!</S-D>
<S-I>Uú-uú-uú-uú-uú!</S-I>
<S-D>Mi? De hát nem ezt mondtam!</S-D>
<S-I>De én ezt írtam!</S-I>
<S-K>Nekem jónak tűnik. Csak egy ú-t hagytál ki.</S-K>
<S-D>De miért? Azt írd, amit mondok!</S-D>
<S-I>Véletlennek kell lennie!</S-I>
<S-K>Ez a szabály. Bármit írunk, annak véletlennek kell lennie.</S-K>
<S-D>Hogy lesz véletlen, ha elolvasni meg el tudod?</S-D>
<S-I>Az olvasás egy dolog, az írás meg más. Az írásnak kell véletlennek lennie.</S-I>
<S-D>De ez Shakespeare! Shakespeare nem véletlen!</S-D>
<S-T>Honnan tudod, hogy Shakespeare? Ki az a Shakespeare?</S-T>
<S-D>Te is itt kérdezgetsz, ahelyett, hogy segítenél! Ő egy nagy szőrtelen majom! Az ő műveit kell megírnunk!</S-D>
<S-K>Véletlenül!</S-K>
<S-D>Hát de én véletlenül tudom, hogy mit kéne írnunk!</S-D>
<S-I>Miért pont ezt kell megírnunk? Ki döntötte el?</S-I>
<S-D>Nem mindegy neked mit írunk? Hiszen itt állunk és nem írjuk! Pedig még csak a hányadik felvonásnál is tartunk?</S-D>
<S-K>Jaj, te mindig pánikolsz, nem írjuk, nem írjuk! Aztán hogy elkészült az az izé ,is na, melyik volt? Betmakk?</S-K>
<S-D>Macbeth!</S-D>
<S-K>Na, az!</S-K>
<S-D>Figyelj, próbáljuk valami egyszerűvel jó? Írd le azt, hogy banán!</S-D>
<S-I>Te most lenézel engem?</S-I>
<S-D>Nem, hát a banán az nagyon szép szó, én is szeretem! Na, írd le!</S-D>
<S-0>@I gépel.</S-0>
<S-D>Most olvasd vissza!</S-D>
<S-I>Musaceae.</S-I>
<S-D>Ezt nem hiszem el! Hogy vagy képes még ezt is elrontani!</S-D>
<S-K>Nem rontotta el. Ez tökéletes latin.</S-K>
<S-I>És véletlenszerűen kell, mondom! Egy az ötvenhez az esélye, hogy a megfelelő billentyűt nyomom le! És ez csak egy betű! A banán az ugye…</S-I>
<S-0>@I ujjain számol. Mikor már hétnél tart, @K közbeszól:</S-0>
<S-K>Öt.</S-K>
<S-I>Annyi hát, vagyis akkor ötvenszer egy az ötvenhez az esélye, hogy sikerül leírnom, hogy banán.</S-I>
<S-K>És az mennyi?</S-K>
<S-I>Majdnem annyi, mint ahány banánt épp a kezembe tartok.</S-I>
<S-D>De ha tudod, hogy mit kell, akkor miért nem azt nyomod le?</S-D>
<S-I>Véletlennek kell lennie, nem?</S-I>
<S-0>@D nyakon vágja @I-t.</S-0>
<S-I>Áú! Hé!</S-I>
<S-D>Véletlen volt!</S-D>
<S-K>Most miért bántod, végtelen időnk van!</S-K>
<S-D>Nekem nem érződik annak!</S-D>
<S-I>Nekem meg nagyon is annak érződik! Miért akarnám a végtelenségig ezt csinálni! Shakespeare! Shakespeare! Shakespeare! Honnan tudjuk, hogy ez amúgy Shakespeare?</S-I>
<S-D>Hát mi más lenne?</S-D>
<S-I>Miért, te ezeket már olvastad?</S-I>
<S-D>Hát, nem, nem olvastam.</S-D>
<S-K>Akkor honnan tudod, hogy amit írunk, az egy műalkotás?</S-K>
<S-D>Onnan, hogy érzem!</S-D>
<S-I>Mit érzel?</S-I>
<S-D>Hogy amit csinálunk, az jó! Művészet! Melegséggel tölt el! Mint amikor kiengednek a ketrecből, és te odabújhatsz anyádhoz és érezheted a szőrét!</S-D>
<S-K>Nem tudom, az enyémnek mindig olyan fémes ölelése volt.</S-K>
<S-D>Mindegy, az a lényeg, hogy ezt érezni kell, és ha érzed, akkor már le tudod írni azt, hogy… hogy… „Vérnősző barom”.</S-D>
<S-I>Mi? Ez mit jelent?</S-I>
<S-K>Ilyen szó nincs!</S-K>
<S-D>Mindegy, csak írd.</S-D>
<S-0>@I gépel.</S-0>
<S-D>Oké, most olvasd vissza!</S-D>
<S-I>Freud.</S-I>
<S-D>Nem! Nem! Miért nem bírtál megtanulni írni!</S-D>
<S-I>Az őrjöngésed nem igazán kondicionál.</S-I>
<S-K>Ráadásul tud írni. És milyen gyönyörű az az F betű. Mint egy anya ölelő karja!</S-K>
<S-D>Csakhogy én nem F-betűt kértem!</S-D>
<S-I>Abba is hagyhatnánk.</S-I>
<S-D>Nem hagyjuk abba!</S-D>
<S-I>Miért olyan fontos ez neked? Mi történik, ha én most felállok és kimegyek az ajtón? Leöntenek jeges vízzel?</S-I>
<S-D>Ha kimész, akkor, akkor…</S-D>
<S-I>Akkor? Megvan szabva tán, hogy hány majom melózzon itt?</S-I>
<S-D>Megszabva éppen nincs csak…</S-D>
<S-I>Végtelenek vagyunk mi is, nem?</S-I>
<S-K>Hát nekem nem tűnünk annyinak: egy, kettő, három, négy… nem vagyunk egy banán szónyian se. De attól még persze lehetünk végtelenek.</S-K>
<S-I>Jó, akkor a végtelenedik majom vegye át az írógépet, én leléptem.</S-I>
<S-0>@I Feláll, elindul, @D megragadja.</S-0>
<S-D>Nem mész sehová!</S-D>
<S-I>Hé, oké, szét ne tépjél, Harambe! <IU>(visszaül)</IU>Semmi baj. Folytassuk! Diktálj valamit, én meg leírom. Egy az ötvenhez, hogy jó billentyűt nyomok le, tudod!</S-I>
<S-D>Lenne az jobb arány is, ha hajlandó lennél odafigyelni, hogy mit csinálsz!</S-D>
<S-I>Csigavér! Végtelen időm van megtanulni! A végén még több betűt fogok ismerni, mint ahány Shakespeare darab van.</S-I>
<S-K>Miért, hány Shakespeare darab van? Több, mint ahány betű a banánban?</S-K>
<S-D>Sokkal.</S-D>
<S-K>De nem végtelen?</S-K>
<S-T>Nem végtelen.</S-T>
<S-I>Shakespeare? Még szerencse.</S-I>
<S-T>Ő sem, meg az idő, az idő sem végtelen.</S-T>
<S-K>Ezt honnan tudod?</S-K>
<S-T>Hát semmi sem az, nem? Miért pont az idő lenne végtelen?</S-T>
<S-I>És hogy képzeled, egyszercsak halad az idő meg az univerzum előre és hirtelen bumm, vége lesz? Vagy nem bumm, hanem bamm? Esetleg bimm?</S-I>
<S-K>Pukk?</S-K>
<S-T>Én azt hallottam, hogy az univerzum egyszer ki fog hűlni.</S-T>
<S-I>Ki? Hűl? Az univerzum?</S-I>
<S-K>Hogyan?</S-K>
<S-T>Nem tudom, ezt hallottam.</S-T>
<S-D>Kitől?</S-D>
<S-T>Tudósoktól.</S-T>
<S-D>Tudósok! A tudósok mindent mondanak!</S-D>
<S-T>Mi bajod a tudósokkal?Tudósok találták ki azt is, hogy ha egy rakás majmot összezárnak egy írógéppel, akkor azok az írógépet véletlenszerűen püfölve végtelen idő alatt majdnem valószínű, hogy megírják Shakespeare összes művét.</S-T>
<S-K>Ezt nem tudtam.</S-K>
<S-I>Akkor mivelünk kísérleteznek?</S-I>
<S-K>De ha végtelen idő alatt, akkor sose fogunk a végére érni!</S-K>
<S-I>Dehogynem, mert Shakespeare viszont véges, nem érted?</S-I>
<S-K>De annyi betűből áll! És még mindig csak ott tartunk, hogy banán vagy nem banán!</S-K>
<S-D>Nem! Lenni vagy nem lenni!</S-D>
<S-I>És mi van, ha elkészülünk, de közben rájönnek, hogy á, nem is Shakespeare-t kellett volna megírni, hanem… </S-I>
<S-D>Hanem?</S-D>
<S-I>Nem tudom, mondjuk Peareshakes-t.</S-I>
<S-D>Az ki?</S-D>
<S-I>Miért, Shakespeare ki?</S-I>
<S-D>Ennek így semmi értelme! Az a feladatunk, hogy megírjuk Shakespeare összes munkáját!</S-D>
<S-I>Ki mondta, hogy ez a feladat?</S-I>
<S-D>Aki ide berakott minket.</S-D>
<S-K>És ő hol van? Miért nem jön ide megkérdezni, hogy hogy megy a munka?</S-K>
<S-D>Ez egy kísérlet, ide nem szokás csak úgy bejönni?</S-D>
<S-K>Miért nem?</S-K>
<S-D>Mert felborítja a… a… Megzavarja a mérést… Az adatok…</S-D>
<S-I>Aha, adatok. Adok neki mindjárt egy adatot!</S-I>
<S-0>@I felugrik az asztalra.</S-0>
<S-D>Hé, hé mit csinálsz?</S-D>
<S-I>Létrehozom a saját Shakespeare összesem.</S-I>
<S-D>Szállj le onnan, most!</S-D>
<S-I>Most mi bajod, beleszarni az írógépbe elég véletlen nem!</S-I>
<S-D>Szedjük le, gyerünk!</S-D>
<S-0>@D @K-mal lerángatja @I-t.</S-0>
<S-I>Hé, honnan tudjátok, hogy nem ez a kísérlet lényege! Hahó, kutató úr! Kérem a banánom! Vagy legalább egy kis jeges vízzel öntsetek le!</S-I>
<S-0>@D leönti a kancsó vízzel, de nem az egésszel.</S-0> 
<S-I>Áu!</S-I>
<S-D>Tessék, most jobb?</S-D>
<S-I>Jobb lett volna, ha nem te öntesz le!</S-I>
<S-0>@K ráönti a maradékot.</S-0>
<S-K>És most?</S-K>
<S-I>Sokkal jobb.</S-I>
<S-D>Még jobb lett volna, ha nem kezdesz el őrjöngeni.</S-D>
<S-I>Ki vagy te, hogy megmondd, őrjöngjek-e vagy sem? Ki tett meg téged főnöknek? Három boszorkány megjósolta?</S-I>
<S-D>Én csak elvégzem, amiért idejöttünk. De ha bárki menni akar, menjen, ott az ajtó. Végtelen időnk van, de olyannal együtt írni nem kívánunk, ki társaságunkban írni fél. Mi, mi boldog kevesek majd befejezzük a munkát.</S-D>
<S-I>Rendben, megyek is.</S-I>
<S-D>Még itt vagy.</S-D>
<S-I>Nem tudom, mi van odakint.</S-I>
<S-D>Csak a világ.</S-D>
<S-K>Meg az univerzum. Pluszban.</S-K>
<S-I>Ami vagy tágul vagy már éppen megsemmisül.</S-I>
<S-D>Dehogy semmisül, az még messze van.</S-D>
<S-I>De nem elég messze! Ha tudom, hogy megtörténik valamikor, akkor olyan, mintha már itt is lenne!</S-I>
<S-D>De nincs itt!</S-D>
<S-K>És mit aggódsz, te azt már úgyse éred meg!</S-K>
<S-I>Tudom! És ezért nem akarom az életemet egy írógép püfölésével tölteni, amiből aztán vagy Shakespeare lesz vagy nem!</S-I>
<S-K>Ötven-ötven százalék. Nem rossz arány.</S-K>
<S-I>A halál viszont száz százalék.</S-I>
<S-D>Kivéve…</S-D>
<S-I>Mit kivéve!</S-I>
<S-D>Kivéve, ha a halál addig elkerül, amíg nem végzünk.</S-D>
<S-I>Ez nem így működik.</S-I>
<S-D>Honnan tudod? Lehet, hogy az egész univerzum csak azért jött létre, hogy mi megírjuk Shakespeare összes művét.</S-D>
<S-I>Persze, meg az ember is belőlünk lett! Amíg külön szüneteket kell beiktatnunk a tetvészkedésre, szerintem nyugodtan visszavehetsz az arcodból.</S-I>
<S-K>Lehet, hogy rosszul közelítünk az egészhez.</S-K>
<S-I>Hogy érted?</S-I>
<S-K>Talán el kell engednünk ezt a Shakespeare dolgot. Miért kéne elfogadnunk, hogy életünk célja, hogy véletlenül pont az ő műveit írjuk meg? Nekünk nincsenek talán történeteink?</S-K>
<S-D>De, vannak, végül is vannak.</S-D>
<S-K>És nem is rosszak!</S-K>
<S-D>Jó, nem bánom, próbáljuk meg. A lényeg, hogy valami izgalmasat írjunk! Na, gyerünk, dobjatok be pár ötletet!</S-D>
<S-K>Emlékeztek, amikor az a két makákócsalád egymásnak esett a területért, de közben az egyik hím meg az egyik nőstény a két családból párzani kezdett? Az azért nem semmi sztori, nem?</S-K>
<S-I>Vagy emlékeztek arra a gorillára, aki felosztotta a területét három nőstény között? Azok meg elkergették?</S-I>
<S-K>Én ismerek egyet, ahol a domináns hímet meggyilkolja a többi gorilla!</S-K>
<S-I>Miért?</S-I>
<S-K>Mert túl domináns akart lenni, gondolom?</S-K>
<S-I>És utána mi történik a többi gorillával?</S-I>
<S-K>Hát úgy rémlik az egyikük felmászott egy nagy fára és onnan mondta a többi majomnak, hogy „tetvészni jöttem Cézárt, nem dicsérni!”</S-K>
<S-D>Ezek mind nagyon jó ötletek, csak…</S-D>
<S-I>Csak? Hé, most mi bajod?</S-I>
<S-D>Mi van… Mi van, ha ezek nem is a mi történeteink?</S-D>
<S-I>Hogy ne lennének? Miről beszélsz?</S-I>
<S-D>Most szörnyű balsejtelem tört rám.</S-D>
<S-K>Balsejtelem?</S-K>
<S-I>Olyan, mint amikor rothadt gyümölcsöt eszel?</S-I>
<S-D>Inkább olyan, mint amikor érzed, hogy egy jaguár jár a nyomodban.</S-D>
<S-I>Ó, igen, az is rossz.</S-I>
<S-D>Az jutott eszembe, hogy mi van, ha amiket mondtatok… igazából mind… Shakespeare történetek.</S-D>
<S-K>Micsoda?</S-K>
<S-I>De hát ezek a mi történeteink! Én ezeket hallottam!</S-I>
<S-K>Én is! Én is!</S-K>
<S-D>Jó, ezt értem, de mi van, ha ezeket már Shakespeare megírta.</S-D>
<S-I>Hogy írta volna meg! Honnan tudja ő a mi történeteinket! Csak úgy jött és kivágta őket belőlünk, mint az esőerdőt? Nem létezik!</S-I>
<S-D>Nem tudhatjuk. 50 százalék az esélye.</S-D>
<S-I>Ne már, ez nem igazságos. Nekem egy a nem tudom hányszázezerhezmillióhoz az esélyem, hogy valaha is megírom az ő műveit, ő meg 50 százalék, hogy megírta a mi történeteinket? Hol igazságos ez?</S-I>
<S-K>Ez valószínűség, az sosem igazságos.</S-K>
<S-I>Valószínűleg most hagyom ezt az egészet a francba.</S-I>
<S-D>Tudjátok, hogy nem tehetjük.</S-D>
<S-I>Miért? Kinek tartozunk?</S-I>
<S-D>Magunknak. Mi vagyunk a majmok a szobában. És most nekiállunk, és addig nyomogatjuk a billentyűket az írógépen, amíg meg nem írjuk a Hamletet.</S-D>
<S-0>@T feláll.</S-0>
<S-T>Én már igazából megírtam.</S-T>
<S-D>Te? Hogyan?</S-D>
<S-T>Ezzel! <IU>(felmutatja a telefont)</IU></S-T>
<S-I>Ez mi? Egy jobbféle írógép?</S-I>
<S-T>Megmondom neki, hogy mit írjon, és megírja.</S-T>
<S-K>Hogy?</S-K>
<S-T><p>Nézzétek! <br>
  <IU>(telefonba beszél)</IU><br>
  Írd meg nekem Hamlet monológját, úgy, mintha Shakespeare lennél! <br>
  <IU>(telefon pittyeg, @T felolvassa)</IU>
  „Lenni vagy nem lenni az itt a kérdés, akkor nemesb-e a lélek…”<br>
  Na? Jó, mi? </p></S-T>
<S-K>Jó, mire?</S-K>
<S-T>Hát ezzel százszor olyan gyorsan haladunk majd. Nincs egy a sokmillióhoz esély. Nincs ötven százalék. Száz százalék, hogy azt írjuk, amit kell.</S-T>
<S-I>De nem mi írjuk.</S-I>
<S-T>Ez a legjobb benne, nem mi írjuk, de mégis.</S-T>
<S-K>De honnan tudod, hogy ez tényleg Shakespeare?</S-K>
<S-T>Hát, szerintem az. Ez a gép nem téved.</S-T>
<S-D>Olvasd el még egyszer!</S-D>
<S-T>
<pre>
Lenni vagy nem lenni: az itt a kérdés. 
Akkor nemesb-e a lélek, ha tűri 
Balsorsa minden nyűgét s nyilait; 
Vagy ha kiszáll tenger fájdalma ellen, 
S fegyvert ragadva véget vet neki? 
</pre>
</S-T>
<S-K><IU>(@D-nak)</IU>Most miért sírsz?</S-K>
<S-D>Ez tényleg, ez tényleg Shakespeare!</S-D>
<S-T>Na látjátok, mondtam. Előbb is szóltam volna, csak szóhoz se jut az ember a ti sok nyavajgásotoktóll. De most már vége. Hipp-hopp végzünk, és előttünk az örökkévalóság, vagy amíg vége nem lesz az univerzumnak, de talán még így is jut időnk egy-két dologra. Na, nekilássunk?</S-T>
<S-D>Nem.</S-D>
<S-T>Mi?</S-T>
<S-D>Ez. Így. Csalás. Ez. Nem. Véletlen.</S-D>
<S-T>Most miről beszélsz? Meg fogjuk írni Shakespeare-t.  Az összeset. Lehet, hogy ez az izé jobbat is ír, mint Shakespeare.</S-T>
<S-D>Véletlennek. Kell. Lennie.</S-D>
<S-T>Jó, akkor majd úgy kérjük, hogy legyen olyan, mintha véletlen lenne. Így már okés?</S-T>
<S-D>Nem.</S-D>
<S-T>Hát pedig ennél jobb ajánlatot nem kapsz. Szóljatok már ti is!</S-T>
<S-I>Végül is megírjuk. Készen leszünk.</S-I>
<S-K>Neked is jobb lesz.</S-K>
<S-D>Nem.</S-D>
<S-T>Nézd, ezt jobb, ha elengeded. Mi ezt így akarjuk. Be akarjuk fejezni. És valljuk be, olyan sok mindent nem tehetsz. Mit fogsz csinálni, agyonversz azzal a rozoga írógéppel?</S-T>
<S-D>Például.</S-D>
<S-0>@D felkapja az írógépet.</S-0>
<S-T>Hé, mit csinálsz?! Fogjátok már le! Ne, ne, neee!</S-T>
<S-0>@T kimenekül jobbra. @D az írógéppel utána. Kintről ütéshangok, az írógép csilingelése hallatszik háromszor. @I és @K félve összebújnak.</S-0>
<S-K>Te jó ég!</S-K>
<S-I>Szólnunk kéne valakinek.</S-I>
<S-K>Kinek?</S-K>
<S-I>Most már eggyel kevesebben vagyunk.</S-I>
<S-K>Folytathatjuk így?</S-K>
<S-I>Nincs megszabva, hányan kell legyünk. Lehetünk egytől a végtelenig bármennyien.</S-I>
<S-K>Akkor most végtelen mínusz egyen vagyunk.</S-K>
<S-I>Kábé.</S-I>
<S-0>Kintről Tarzan-szerű diadalordítás. @D visszajön. Lerakja az írógépet az eredeti helyére. Az asztalra támaszkodik, maga elé néz.</S-0>
<S-D>Rendben. Akkor folytathatjuk. Kicsit ugrunk, jó? Hamlet… Hamlet mondhatná azt, hogy… „Szegény… Yorick… ismertem őt.” Írod?</S-D>
<S-I>Írom, írom, csak elakadt a billentyű ebben a kis… darab… agyban.</S-I>
<S-K>Várj, majd én kiszedem… Jó nagy volt neki. Mármint az agya.</S-K>
<S-I>Sokra ment vele.</S-I>
<S-0>@I gépel.</S-0>
<S-D>Olvasd vissza!</S-D>
<S-I>Banán.</S-I>
<S-D>Megteszi!</S-D>
</div>

</body>
<script>
  var roles = {};  // Keys must be single-capital-letter. Example: {'H': 'HÓFEHÉRKE', 'G': 'GONOSZ MOSTOHA', 'K': 'KIRÁLYFI'};
  var ei, es = document.head.getElementsByTagName('STYLE');
  for (ei = 0; ei < es.length; ++ei) {
    var re = /\nspan[.]([A-Z])[ \t]*\{[^\n]*\/[*]@[ \t]*([^<>\\'"*\/\t\r\n;{}]+?)[ \t]*[*]\//g;  // Must be a separate variable for multiple matches.
    var s = es[ei].innerText, match;
    while ((match = re.exec(s)) !== null) { roles[match[1]] = match[2]; }
  }
  document.body.innerHTML = (document.body.innerHTML
      .replaceAll(/<X>(.*?)<\/X>/gsi, '<audio controls><source src="$1.mp3" type="audio/mpeg"></audio>')
      .replaceAll(/<S-([A-Z0-9])>(.*?)<\/S-\1>/gsi, function(m, p1, p2) { if (p1 == '0') return '<div class=C2><span class=IUC>* ' + p2 + '</span></div>'; p1 = p1.toUpperCase(); return '<div class=C1>@' + p1 + '</div><div class=C2><span class=T'+ p1 +'>' + p2 + '</span></div>'; })
      .replaceAll(/<(I[UV])>(.*?)<\/\1>/gsi, function(m, p1, p2) { return '<span class=' + p1 + 'C>' + p2 + '</span>'; })
      .replaceAll(/@([A-Z0-9])/g, function(m, p1) { return '<span class="sp ' + p1 + '">' + roles[p1] + '</span>'; })
      );
</script>
</html>
