<!DOCTYPE html PUBLIC>
<html lang="hu-HU">
<!-- Start of document-independent HTML header. -->
<!-- HTML editing style: https://docs.google.com/document/d/1m0Z1alv-2W1qbn7qLRhGUpE77oGxE8JjjwnP00FcpaQ/edit -->
<head>
<meta http-equiv="Content-Type" name="viewport" content="text/html; charset=UTF-8; width=device-width; initial-scale=1">
<style type="text/css">
body {
  text-indent: 0px;
  font-family: Arial, Helvetica, sans-serif;
  font-size: 14pt;
  font-style: normal;
  font-weight: normal;
  direction: ltr;
  background-color: #000;
  color: purple;  /* Something ugly so that we notice it for first reading. */
  text-align: left;
}
body.l { font-size: 22pt; }

a, a:visited, a:active { color: #88f; }

body >h1, body >h2, body >h3, body >h4, body >p, body >div.conv, body >div.its { color: #fff; }

span.IUC { font-style: italic; background-color: #3a3a3a; color: #fff; }
span.IVC { font-style: italic; background-color: #fff; color: #000; }

p, div.it {
  margin-bottom: 1em;
  margin-top: 0px;
}

span.sp {
  font-style: normal;
  font-weight: normal;
  padding-left: 1pt;
  padding-right: 1pt;
}

div.conv {
  display: grid;
  grid-gap: 1em;
  width: 100%;
  grid-template-columns: auto auto;
}
div.conv >div.C1 { grid-column: 1; overflow-wrap: anywhere;}
div.conv >div.C2 { grid-column: 2; }
</style>
<!-- End of document-independent HTML header. -->


<!-- SZÍNKÓDOK
	--#8080FF - Azure Blue
	#79BAEC - Denim Blue
	#FC6C85 - Watermelon Pink
	#FEE12B - Pineapple Yellow
	#FF7518 - Pumpkin Orange
	#98FB98 - Mint Green
	--#643B9F - Royal Purple
	#824BFF - Blueberry
-->

<style type="text/css">

span.M { background-color:#79BAEC; color:#000; }	span.TM { color:#79BAEC; }  /*@ MIHÁLY */
span.F { background-color:#98FB98; color:#000; }	span.TF { color:#98FB98; }  /*@ FINKI */
span.A { background-color:#FC6C85; color:#000; }	span.TA { color:#FC6C85; }  /*@ ANIKÓ */
</style>
<title>‍Kelemen Tamás – Hidegzöld</title>
</head>
<body>

<h1>‍♀️ Kelemen Tamás – Hidegzöld</h1> 
<p>
	      @M (boncmester): Gebler Dániel
	<br>@F (hullaszállító): Bednár János
	<br>@A (feltámadott): Kálomista Lilla
	<br>rendező: Szabó Tímea
</p>

<div class=conv>
<S-0>
Egy hullaházban vagyunk. Középen boncasztal, előtte három szék, abból kettő gurulós kisszék. Hátul a zöld falon hét fülke, bennük a kihúzható tepsikkel. Bal szélen íróasztal, rajta papírok, és egy darab pohár. A jelenet elején a boncasztalon egy letakart test.
@M bejön balról kezében egymásra pakolva néhány doboz. Amikor a boncasztalhoz ér, a test felugrik, a lepedő lehull.
</S-0>
<S-F>Bruáá!</S-F>
<S-0>@M leteszi a dobozokat az asztalra, hátat fordítva @Fnek rendezkedik.</S-0>
<S-F>Na? Semmi? Az évek meg a rutin, mi? De azért nem sértődtél meg, ugye, Misikém? Jó, tudom, ez most egy szar időszak. Nem is azért, érted, csak gondoltam, oldjuk egy kicsit a légkört, meg ilyenek.</S-F>
<S-0>@M megfordul, int egyet. @F lemászik. @M egy fertőtlenítő spray-t vesz elő a dobozból. Lefújja az asztalt, egy ronggyal elkezdi törölgetni.</S-0>
<S-F>Akkor ez az utolsó napod?</S-F>
<S-M>Aha.</S-M>
<S-F>És tudod már mit fogsz?</S-F>
<S-M>Nem.</S-M>
<S-F>Elég nagy kibaszás azért.</S-F>
<S-M>Aha.</S-M>
<S-0>@F közben elkezd téblábolni, matat, belenéz a fülkékbe</S-0>
<S-F>Azért amikor kezdtél, akkor még biztos úgy voltál, hogy hát azért ez egy biztos állás, mert halottak mindig lesznek, az biztos! Hány éve is csinálod?</S-F>
<S-M>Húsz.</S-M>
<S-F>Hú, hát azért az elég kemény, ennyi idősen valami újat kezdeni, én biztos beledöglenék, ha most tök nulláról kéne kezdenem. Mert érted, én elmegyek sofőrködöm, futárkodom, nekem eddig csak annyi volt a munkám, hogy betolom őket, meg kitolom őket, be, ki, be, ki. De te azért már évek óta – mit mondtál mennyi is?</S-F>
<S-M>Húsz.</S-M>
<S-F>Húsz éve, nem hiszem el, szétadom, húsz éve nyomod, hogy behoznak ide neked valakit, te meg felnyitod, kipakolod. Hát milyen beteg már! Na, hát ezek után nem tudom, érted, hogy neked hogyan tovább. Mindegy, majd lesz valahogy. Figyelj, nincs egy kis - ? <IU>(ivós mozdulatot tesz)</IU></S-F>
<S-M>Nincs.</S-M>
<S-F>Ja, te itt munka közben sose?</S-F>
<S-M>Nem.</S-M>
<S-F>Látod, ezt becsülöm, ilyen kemény meló és mégis szín józanon végigcsinálod már, mit mondtál, hány éve is?</S-F>
<S-M>Húsz.</S-M>
<S-F>Annyi hát. És egy ilyen embertől válnak meg. Aztán miért? Namiért? Mert egyszercsak, hipp-hopp, feltámadnak a halottak. Én kész vagyok. Hát hogy? Te érted ezt, Misi?</S-F>
<S-M>Nem - </S-M>
<S-F>Azért mondom ez teljesen - </S-F>
<S-M>- bírom, ha Misinek hívsz.</S-M>
<S-F>Jaj, bocs ne haragudj, egy igazi gyökér vagyok, itt állsz, veszted el a munkád, én meg még rosszul néven is nevezlek. De mit csináljak, Misu, szétrobban az agyam annyit gondolkodok rajta! És az legdurvább, hogy mégha szétrobbanna az agyam, akkor se történne semmi! Mert nincs halál! Nincsenek halottak! Egy se! Neked meg munkád nincs, igaz, de azért az mégiscsak…hát csodás, nem? Vagy hát, már akinek. Azért aki tényleg évek, évtizedek óta ott volt lent…meg akiket elhamvasztottak! Na, ezt mondd meg, azokkal mi lett? Hm?</S-F>
<S-M>Lehet, hogy gyémántként születtek újra.</S-M>
<S-F>Mi – ja,ja, mint az a szám, ez jó! Hamu és gyééémáánt, anyám de szereti, most aztán hallgathatja, mert a fater is visszajött. Nem tudom, ki van ezen jobban kibukva, anyám vagy apám mája, mert az azért tényleg megérdemelte volna az örök békességet, annyit dolgozott életében. Neked, amúgy, Misu? jött? Vissza? Valaki?</S-F>
<S-M>Nem -</S-M>
<S-F>Senki? Ájj, de sajnálom - </S-F>
<S-M>- bírom a Misut se.</S-M>
<S-F>Oké, bocs. De tudod, mi a jó neked mégis ebben az egészben? Mármint nem  a feltámadásban, mert az neked nem annyira jó, mert emiatt téged most kitesznek, kirúgnak – nade ebben, hogy kitesznek, kirúgnak, tudod mi a jó? Hogy nem kell többet ezt a ronda zöld színt nézned!</S-F>
<S-0>@A jobbról belép, tanácstalanul megtorpan.</S-0>
<S-F>De tényleg, itt dolgozol már, hány éve is – <IU>(@M @F-re néz)</IU> – húsz, húsz éve dolgozol itt, figyelek ám! Húsz éve dolgozol itt és hogy nem hánytad még el magad ettől a ronda libafoszöld színtől? Én csak addig vagyok itt, amíg betolok valakit, vagy kitolok, de kész vagyok tőle.</S-F>
<S-0>@M ekkor veszi észre @At, megdermed</S-0>
<S-F>Mert volt nekem egy lakberendező csajom, attól tudom ezeket. Hogy a zöld szín, annak mennyi jelentése lehet. Ez mondjuk azt jelenti, ez az árnyalat, hogy az élet egy nagy penész.
<br>Iszonyú jó csaj volt amúgy, csak szétmentünk, mert azt mondta túl sok vagyok…</S-F>
<S-A>Elnézést…</S-A>
<S-0>@F megpördül</S-0>
<S-F>Kezét csókolom, @F Stefán. El tetszett tévedni?</S-F>
<S-A>Nem.</S-A>
<S-F>És mit keres egy ilyen csinos hölgy a hullaházban?</S-F>
<S-A>Baka Mihályt.</S-A>
<S-F>Mi? Hallod Mihail, hát téged keresnek? De honnan tetszik ismerni? Csak nem – visszatérő vendég?</S-F>
<S-A>Csak de.</S-A>
<S-F>Agyam elszáll, hát ezt nem hiszem el! Pedig hát olyan szép, nem is látszik, hogy halott volt, hát ez hogy lehet? És mondja, mi van utána? Mert erről senki se nyilatkozik, aki vissza…</S-F>
<S-0>@M odalép, megragadja @F vállát, ráülteti az egyik gurulós székre, elkezdi jobrra kifele tolni.</S-0>
<S-F>Na, Misi, Miskulancia, ne már, csak érdeklődtem, kíváncsi voltam ennyi, hát mikor lesz még egy ilyen lehetőség. Végre látok egy halottat, akit nem csak tolok be, meg tolok ki, meg nem az apám…</S-F>
<S-0>@M kigurítja, és bevágja az ajtót.</S-0>
<S-M>Elnézést.</S-M>
<S-A>Semmi baj én, elnézést, hogy hívatlanul. A nevem…nem tudom, emlékszik-e a nevemre…</S-A>
<S-M>Egy pillanat…</S-M>
<S-0>@M asztalhoz lép, kihúz egy fiókot, kivesz belőle egy üveget, asztalon lévő bögrébe tölt, megissza.</S-0>
<S-M>Ne haragudjon, munka közben sose, de most…</S-M>
<S-A>Nem ítélkezem.</S-A>
<S-0>@M tölt, iszik</S-0>
<S-M>Minden feltámadott ilyen megértő?</S-M>
<S-A>Csak azok, akik kérnek egy pohárral.</S-A>
<S-M>Ja, jó, csak az van, hogy ez az egy poharam van.</S-M>
<S-A>Nekem jó.</S-A>
<S-M>Akkor jó.</S-M>
<S-0>Leül a középső székre, tölt, átadja a poharat, @A iszik, visszaadja, @M is iszik. A beszélgetés során ez ismétlődik, amíg @M fel nem áll majd.</S-0>
<S-M>Egészségünkre!</S-M>
<S-A>Egészségedre!</S-A>
<S-M>Jó, akkor ezek szerint tegeződhetünk, az jó. Az jó.</S-M>
<S-A>Nem tudom, emlékszel-e rám. Jáki Anikó.</S-A>
<S-M>Emlékszem. Igen.</S-M>
<S-A>Jó. Az jó.</S-A>
<S-M>Gondolom…</S-M>
<S-A>Igen?</S-A>
<S-M>Gondolom, azért jöttél, hogy átadd a hivatalos panaszt vagy feljelentést vagy akármit.</S-M>
<S-A>Mi? Mit?</S-A>
<S-M>Számítottam rá. Tele vannak a hírek. Hogy akik visszajöttek, ezek a feltámadottak sorra perelnek be mindenkit. Orvosokat, ápolókat, halottszállítókat, temetkezési vállalkozókat, sírásókat, kórboncnokokat. Biztos meg van rá az okuk. Nem tudom. Még sose támadtam fel.</S-M>
<S-A>Én nem azért jöttem, hogy feljelentselek.</S-A>
<S-M>Azt akarod, hogy bocsánatot kérjek?</S-M>
<S-A>Szeretnél bocsánatot kérni?</S-A>
<S-M>Nem igazán.</S-M>
<S-A>Akkor ne kérj bocsánatot.</S-A>
<S-M>Jó, csak akkor nem értem, mire ez az egész? Mert amikor ez az egész cécó, bocs feltámadás elkezdődött, namondom, ez most odabasz nekem. És hát igen, nekem most jelen állás szerint nem nagyon van állásom, ugye. És napok óta várom, hogy mikor toppannak be az egykori, hát, izé…</S-M>
<S-A>Klienseid?</S-A>
<S-M>Sose hívom így őket.</S-M>
<S-A>Hogy szoktál hívni minket?</S-A>
<S-M>Ez miért olyan fontos? Már nem vagy az.</S-M>
<S-A>Csak érdekel.</S-A>
<S-M>Test, tetem, holttest. Mindegy azt hittem sokan lesznek, mint egy zombifilmben. Bocs, ez szar poén volt.</S-M>
<S-A>Csak nyugodtan, ez nem akkora sértés, hogy leessen tőle az állam.</S-A>
<S-M>Ez jó. De szóval tényleg azt hittem, hogy sokan lesznek, érted. Én sokkal – dolgoztam.</S-M>
<S-A>Értem. Ezek szerint én vagyok az egyetlen tetem, aki a feltámadás után megkeresett.</S-A>
<S-M>Nos, igen. És nem értem.</S-M>
<S-A>Azt, hogy miért vagy hogy miért pont én?</S-A>
<S-M>Mindkettő.</S-M>
<S-A>Eléggé zaklatott ahhoz képest, hogy csak én jöttem.</S-A>
<S-M>Az én szakmámban egy is sok.</S-M>
<S-A>Emlékszel egyáltalán rám?</S-A>
<S-M>Igen. Ennyire számít?</S-M>
<S-A>Te vagy az utolsó emberek egyike, aki látott, persze, hogy számít. Én is emlékszem rád.</S-A>
<S-M>Mi?</S-M>
<S-A>Azért kerestelek fel, mert emlékszem rád. Erre a helyre.</S-A>
<S-0>@M felpattan.</S-0>
<S-M>Na nem, ezt nem! Ilyet nem fogsz rám húzni! Egy ujjal, érted, egy ujjal se értem hozzád úgy, hogy az ne szakmai legyen!</S-M>
<S-A>Miről beszélsz?</S-A>
<S-M>Tudod te nagyon jól! Azt hiszed, valami beteg állat vagyok, aki itt éli ki…halottakkal… de én nem, tudd meg, soha.</S-M>
<S-A>Én nem is úgy emlékszem rád. Csak benyomások maradtak meg. Hogy itt vagyok, és te is itt vagy és ez jelentett valamit.</S-A>
<S-M>Hát nekem nem jelentett semmit. Csak egy munka volt. Voltál. És amúgy se emlékezhetsz arra ami nem volt amúgy egyáltalán, mert halott voltál! Mert képzeld, én nem csak nem vagyok egy nekrofil állat, de olyan balfasz se, hogy élveboncolást végezzek valakin!</S-M>
<S-A>De rajtam hullaként se végeztél! <IU>(kigombolja felsőjét)</IU>: Hol? Hol vannak a vágásnyomok? Az az Y formájú cucc, mint a filmekben? Nem kellene itt lennie?</S-A>
<S-M>Csak azért kerestél meg, mert…?</S-M>
<S-A>Engem fel kellett volna boncolni? Miért nem történt meg?</S-A>
<S-M>Miért akkora gond, hogy nem? Halottként eleve nem kellett volna, hogy zavarjon, pláne élőként? Mi, ha meg megcsinálom, akkor meg rajtam perelnéd a plasztikai műtét költségeit, ugye? Tudom ám, hogy ebből nem jövök ki jól!</S-M>
<S-A>Nem perelni akarlak, csak tudnom kell, miért nem történt meg rajtam! Engem fel kellett volna boncolni!</S-A>
<S-M>Ó, szóval ez most már jár neked?</S-M>
<S-A>Az öngyilkosokat fel szokás boncolni! Vagy nem tudtad, hogy az vagyok, ezt fogod most mondani? Hogy nem tájékoztattak? Hogy azt hitted, valami hétköznapi halott vagyok?</S-A>
<S-M>Miért, vannak nem hétköznapi halottak? VIP-k? De amúgy igen, tudtam, ott volt szépen papíron, hogy Jáki Anikó, huszonhat éves, a Szabadság hídról levetette magát a Dunába, a kiérkező egységek már csak a halál beálltát, meg a többi. Kihagytam valamit?</S-M>
<S-A>Szóval tudtad? Akkor miért maradt el a boncolásom?</S-A>
<S-M>Még mindig nem értem, miért vagy ezen úgy kiakadva. Ez végülis nem egy életmentő műtét. Neked halottként tök mindegy, nem? A boncolás, az az élőknek van: magyarázat, érted? Hogy mi történt azzal a testtel, mi vezetett a halálához. De ezzel a halott már nem lesz előbbre.</S-M>
<S-A>De én élek!</S-A>
<S-M>Najó, de te neked pont nincs szükséged válaszokra a halálodat illetően. Te csak tudod, miért haltál meg, nem? Nem?</S-M>
<S-0>@A a boncasztalhoz lép. Végigsimítja.</S-0>
<S-A>Itt feküdtem.</S-A>
<S-M>Igen.</S-M>
<S-0>@A felül a boncasztalra, végigfekszik.</S-0>
<S-A>Hideg. <IU>(felül)</IU> Emlékszem, erre a hidegre. Azért emlékszem, mert más volt, mint az a hideg, ami addig körülvett. A Duna hidege. Előtte pedig…hát csak hideg. Az a belső hideg, amit nem lehet felmelegíteni. Éjjel nappal. Ezzel kelsz, ezzel fekszel. De amikor itt voltam, nem csak a hideget éreztem. Azt éreztem, hogy valaki törődik velem. Csak te lehettél? Vagy volt itt más is?</S-A>
<S-M>Nem.</S-M>
<S-A>Akkor te voltál. És meg kell értenem, hogy hogy érezhettem tőled bármilyen törődést, ha hozzám se nyúltál.</S-A>
<S-M>Halott voltál, nem érezhettél semmit!</S-M>
<S-A>Tényleg? Mindazok után ami velem történ, ami odakint történik, de ennyire biztos vagy még mindig abban, hogy élet-halál közt egy átjárhatatlan határ fekszik?</S-A>
<S-M>Nem tudom, mi történik odakint, vagy hogy hogy történhetett meg, de amikor itt voltál, halott voltál. Ebben biztos vagyok.</S-M>
<S-A>Még mindig az a kérdés, miért nem végezted el a munkád.</S-A>
<S-M>Jó, ha nagyon akarod, akkor tessék – be voltam baszva. Az utolsó pillanatban sóztak rám. Én meg mondom: faszom. Most mit kínlódjam? Beleugrott a Dunába, milyen nagy titkok derülhetnek a boncolás során? Vízzel teli tüdő, más nem, vagy? Elszalasztottam valamit? Kokain zacsik voltak a gyomrodban? Terhes voltál? Részeg voltál? Be voltál szívva? A világnak tudnia kellett volna, hogy ugrás előtt a Mekiben vagy a Burger Kingben ettél utoljára?</S-M>
<S-A>Én csak azt reméltem, hogy…</S-A>
<S-M>Hogy?</S-M>
<S-A>Hogy ha mindenen túl leszek, akkor még utoljára lesz valaki, aki megnéz, aki belém lát – és talán megtalálja ott bent, hogy mi volt az ami el van csesződve, amitől az a kurva hideg van ott bennem. Mert az volt! Bárhol jártam, bárkivel voltam, hideg volt belül. És aki átmelegíthetett volna, az is csak azt mondta, hogy hideg vagyok. Jégcsap. Fagyhercegnő. Pedig én mindenem odaadtam neki! Mindent!</S-A>
<S-M>Miatta ugrottál?</S-M>
<S-A>Miatta.</S-A>
<S-M>Ilyenek miatt kár meghalni. Szerintem.</S-M>
<S-A>Ilyenek miatt feltámadni is kár.</S-A>
<S-M>Hogy érted?</S-M>
<S-A>Miután, hát, visszatértem, felkerestem. Nem akartam zsarolni, nem akartam benne bűntudatot kelteni, csak azt akartam, hogy tudja, hogy én újra vagyok, és talán most…</S-A>
<S-M>Mit reagált?</S-M>
<S-A>Azt mondta, most már legalább indokoltan vagyok hideg.</S-A>
<S-M>Faszfej.</S-M>
<S-A>Igaza van. Mert még mindig érzem, semmi se változott, ott belül hideg van, és nem tudom miért, mert te nem voltál hajlandó megnézni, hogy mi a franc bajom van!</S-A>
<S-0>@A nekiesik @Mnak, @M lefogja</S-0>
<S-M>Sajnálom, tényleg. De neked én nem…neked másfajta segítség kell.</S-M>
<S-A>Miért nem végezted el a munkád?</S-A>
<S-0>@M elengedi.</S-0>
<S-M>Nem voltam aznap részeg. Az volt a  baj. Az utóbbi időben már csak részegen csináltam. Húsz év. Miért csinál valaki ilyen melót húsz évig? Azt se tudom már, miért ezt választottam.  A nagy meglepetések egy idő után nem érik az embert. A halál már nem egy rejtélyes valami. A halál az szar. Undorító. És nincs rá magyarázat. Mert arra mi a magyarázat, hogy egy gyönyörű, fiatal nő leugrik a hídról. Mi a magyarázat, hogy én csak akkor látom, amikor már halott? Miért nem akkor láttam, amikor ugrani készült? Miért nem akkor jártam arra, hogy lebeszélhessem? Ezekre nincsenek válaszok. És akkor úgy gondoltam, hogy ha ezekre nincsenek válaszok, akkor nincs is értelme felnyitnom téged. Lepapíroztam, nem nézte senki. Hát ennyi.</S-M>
<S-A>Szóval neked pont akkor volt kiégésed, amikor engem kellett volna boncolnod?</S-A>
<S-M>Értsd így, ha akarod.</S-M>
<S-A>Nem, bocsáss meg, nem gúnyolni akartalak, csak…</S-A>
<S-M>Csak?</S-M>
<S-A>Csak bárcsak arra jártál volna…hogy lebeszélj… mert megbántam… amikor…a víz elnyelt…megbántam.</S-A>
<S-M>No, igen. De most új kezdet, nem? Új esély?</S-M>
<S-A>Nem tudom.  Akkor tényleg azt hittem, a halál majd megoldja.</S-A>
<S-M>Igen, hát már a halál se a régi.</S-M>
<S-A>Köszönöm. Amit mondtál, meg azt is, hogy végül nem vágtál. Tényleg szar lenne most plasztikázni.</S-A>
<S-M>Ugyan, nincs mit.</S-M>
<S-0>@F beront jobbról, kezében telefon</S-0>
<S-F>Misi, Misu, Miskulancia, minden oké, meg vagy mentve!</S-F>
<S-M>Miről beszélsz?</S-M>
<S-F>Nem olvastad? <IU>(mutatja a telefont)</IU> Most jött a hír. A kormány beszünteti a feltámadást!</S-F>
<S-M>Mi? Azt meg hogy?</S-M>
<S-F>Hát úgy. Rendeletileg. Mert hogy nem gazdaságos a feltámadás. Borít mindent. A halottak, akik már nem halottak vissza akarják kapni a munkájukat, a lakásukat, az autójukat, az élők meg, akik meg ugye még nem voltak halottak, ezt nem nagyon akarják, mert még élnének ők is. Hát szóval ezért. Inkább betiltják, osz jónapot.</S-F>
<S-A>És mi lesz a feltámadottakkal.</S-A>
<S-F>Itt az áll, h minden feltámadottnak huszonnégy órája van, hogy visszatérjen eredeti nyughelyére. A még el nem temetetteknek átmeneti szállást biztosítanak.</S-F>
<S-A>De…hogy? Mármint hogy vissza? Én már nem vagyok halott.</S-A>
<S-F>Nem tudom, drága, én még sose haltam meg. Ja hát ez gáz, de Misi, neked örülnöd kéne, hát lesz munka, csinálhatod ezt még megint húsz évig. Nem jó? Kegyed meg ne aggódjon, egyszer sikerült, megint sikerül. Aztán ha hozzám kerül, én majd szépen kitolom, meg betolom, a többit meg bízza nyugodtan az én Misu komámra…</S-F>
<S-0>@M lép egyet felé.</S-0>
<S-F>Most mi? Valami rosszat mondtam?</S-F>
<S-0>@M  még egyet lép felé</S-0>
<S-F>Ja jó, akkor én… <IU>(leül a másik gurulós székre, lassan kilökdösi magát jobb fele)</IU> Veled nem lehet jót tenni! <IU>(el)</IU></S-F>
<S-M>Most mi lesz? Mit fogsz csinálni?</S-M>
<S-A>Nem tudom. Tényleg nem tudom. Gondolom, valahogy újra meg kell halnom.</S-A>
<S-M>Mi…megint a Dunába?</S-M>
<S-A>Akár. Egyszer már bevált. Legalább akkor újra nekem futhatsz itt az asztalon. De ezúttal tiszes munkát kérek!</S-A>
<S-M>Nem biztos, hogy én kaplak.</S-M>
<S-A>Majd hagyok egy búcsúlevelet amiben…</S-A>
<S-M>Tényleg meg tudnál újra halni?</S-M>
<S-A>Nem igazán. Nem igazán akarok.</S-A>
<S-M>Elvihetlek, ha gondolod. Egy másik ország: Ausztria, Szlovákia. Ha itthon nem kellesz, miért ne próbálhatnád máshol.</S-M>
<S-A>Mi van, ha ott nem érvényes a feltámadás? Mi van, ha amint átérünk a határon, én…</S-A>
<S-M>Mi van, ha nem?</S-M>
<S-A>Ezen még gondolkodnom kell. Kicsit fejbevágott ez az egész. Nem haragszol, ha <IU>(a boncasztalra mutat)</IU> egy kicsit ledőlök?</S-A>
<S-M>Nem, persze.</S-M>
<S-0>@A felfekszik az  asztalra, háton.</S-0>
<S-A>Csak egy fél óra. Felébresztesz majd? Itt leszel?</S-A>
<S-M>Itt leszek. <IU>(leül az utolsó megmaradt székre)</IU></S-M>
<S-A>Mondhatok valamit?</S-A>
<S-M>Mondjad!</S-M>
<S-A>Tényleg baromi ronda ez a zöld szín!</S-A>
<S-M>Csak nem lakberendező vagy?</S-M>
<S-A>Nem. Nekem csak ízlésem van.</S-A>
<S-0>Vége</S-0>
</div>

</body>
<script>
  var roles = {};  // Keys must be single-capital-letter. Example: {'H': 'HÓFEHÉRKE', 'G': 'GONOSZ MOSTOHA', 'K': 'KIRÁLYFI'};
  var ei, es = document.head.getElementsByTagName('STYLE');
  for (ei = 0; ei< es.length; ++ei) {
    var re = /\nspan[.]([A-Z])[ \t]*\{[^\n]*\/[*]@[ \t]*([^<>\\'"*\/\t\r\n;{}]+?)[ \t]*[*]\//g;  // Must be a separate variable for multiple matches.
    var s = es[ei].innerText, match;
    while ((match = re.exec(s)) !== null) { roles[match[1]] = match[2]; }
  }
  document.body.innerHTML = (document.body.innerHTML
      .replaceAll(/<X>(.*?)<\/X>/gsi, '<audio controls><source src="media/$1.mp3" type="audio/mpeg"></audio>')
      .replaceAll(/<S-([A-Z0-9])>(.*?)<\/S-\1>/gsi, function(m, p1, p2) { if (p1 == '0') return '<div class=C2><span class=IUC>* ' + p2 + '</span></div>'; p1 = p1.toUpperCase(); return '<div class=C1>@' + p1 + '</div><div class=C2><span class=T'+ p1 +'>' + p2 + '</span></div>'; })
      .replaceAll(/<(I[UV])>(.*?)<\/\1>/gsi, function(m, p1, p2) { return '<span class=' + p1 + 'C>' + p2 + '</span>'; })
      .replaceAll(/@([A-Z0-9])/g, function(m, p1) { return '<span class="sp ' + p1 + '">' + roles[p1] + '</span>'; })
     );
</script>
</html>
